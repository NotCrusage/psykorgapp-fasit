1. Med persepsjon forstår vi en kognitiv prosess
*a. som tar utgangspunkt i sanseinntrykk her og nå
b. som omfatter vår erfaring med objekter og begivenheter
c. som er basert på fysisk observerbare elementer 
d. hvor vi danner vår oppfatning av andre individer

2. Det hersker stor enighet om at vår persepsjon
a. gir oss et speilbilde av virkeligheten
*b. ikke gir oss et speilbilde av virkeligheten
c. som oftest er et speilbilde av virkeligheten
d. ikke kan gi oss et speilbilde av virkeligheten

3. Hvilken påstand av følgende er den riktigste?
a. Noen ganger er det et element av intellektuell tolkning i persepsjon.
*b. Det er alltid et element av intellektuell tolkning i persepsjon.
c. Intellektuell tolkning er alltid det dominerende elementet i persepsjon.
d. Intellektuell tolkning er aldri det dominerende elementet i persepsjon.

4. __________betyr samspill mellom menneske og maskin.
a. ergotropi
b. ergofobi
*c. ergonomi
d. ergologi

5. Persepsjon som i alt overveiende grad er styrt av stimulering i foreliggende situasjon, kalles
*a. datastyrt persepsjon
b. eksplorerende persepsjon
c. skjemastyrt persepsjon
d. konkret persepsjon

6. Følgende element inngår IKKE i Neissers teori om persepsjon:
a. kunnskapsstrukturer
b. informasjon i omgivelsene
c. eksplorering
*d. analysering

7. Innenfor persepsjon er «skjema» et sentralt begrep, som betyr
a. en rigid måte å oppfatte objekter på
*b. erfaringer samlet i mentalt skjema
c. det spesielle mønsteret i vår selvoppfatning
d. konsistens i persepsjon på tvers av situasjoner

8. Hvilken av de følgende faktorer som påvirker persepsjon, har mest med erfaring å gjøre?
*a. skjema
b. organisering
c. affekt
d. kontekst

9. ____________refererer til individet som utfører persepsjonsaktiviteten.
a. persepsjonsobjektet
*b. persepsjonssubjektet
c. persepsjonsenheten
d. persepsjonsstørrelsen

10.___________refererer til det målet vår persepsjon er rettet mot.
a. persepsjonssubjektet
b. persepsjonskomplimentet
c. persepsjonsstørrelsen
*d. persepsjonsobjektet

11. Stereotype oppfatninger om at ledelse er mer naturlig for menn enn for kvinner, er et eksempel på
a. affektdrevet persepsjon
b. motivasjonsdrevet persepsjon
c. kontekststyrt persepsjon
*d. skjemastyrt persepsjon

12. I studier av motivasjonens rolle for persepsjon er det viktig at stimuli som vises for forsøksdeltakerne, er
a. tydelige
*b. tvetydige
c. enkle
d. komplekse

13. Når en leder som har fått et agg til en medarbeider, opplever medarbeiderens atferd på en fordreid måte, er dette et eksempel på
a. stimulusdrevet persepsjon
*b. motivasjonsdrevet persepsjon
c. kontekststyrt persepsjon
d. skjemastyrt persepsjon

14. Forskning viser at det er lettere å overtale personer som er i godt humør. Dette er et eksempel på
*a. affektdrevet persepsjon
b. motivasjonsdrevet persepsjon
c. kontekststyrt persepsjon
d. skjemastyrt persepsjon

15. Kontekstens betydningsfulle innvirkning på vår persepsjon illustrerer prinsippet om at vår persepsjon er 
a. absolutt
b. upresis
*c. relativ
d. subjektiv

16. ______________betyr at noen stimuli ligger utenfor registreringsområdet for våre. sanseoppfatninger
*a. stimulusreduksjon
b. stimulusseleksjon
c. stimulussupplering
d. stimulusorganisering

17. Tendensen til at våre sanser ikke registrerer alle stimuli fra våre omgivelser, kalles
a. stimulusseleksjon
b. stimulusfeiltolkning
c. stimulusorganisering
*d. stimulusreduksjon

18. Med uttrykket «subliminal persepsjon» menes ubevisst persepsjon under nedre grense for det individer er i stand til å oppfatte bevisst. Dette fenomenet
a. har spesielt sterk påvirkning på individet
*b. kan påvirke individet under bestemte betingelser
 c. har i praksis liten påvirkningsverdi
d. har påvirkning bare på spesielle personer

19.__________handler om grensene for den svakeste og den sterkeste stimulering som kan oppfattes.
*a. absolutte terskler
b. forskjellsterskler
c. stimuleringsterskler
d. grenseterskler

20. Hunders evne til å oppfatte lydfrekvenser som ligger langt over vår, er et eksempel på 
*a. absolutte terskler
b. forskjellsterskler
c. stimuleringsterskler
d. grenseterskler

21. Variasjon i fysisk stimulering som ikke fører til korresponderende variasjon i subjektiv opplevelse, kalles for 
a. korrespondansefenomenet
b. korrelasjonsfenomenet
*c. konstansfenomenet
d. variasjonsfenomenet

22. «Cocktailparty-fenomenet» går ut på at selv i situasjoner hvor vi utsettes for en stor mengde sansestimulering, vil vi fange opp informasjon av personlig karakter, for eksempel navnet vårt. Dette er et eksempel på 
a. subliminal persepsjon
d. supplerende persepsjon
c. selvforsterkende persepsjon
*d. selektiv persepsjon 

23. ____________handler om tilsynelatende opplevelse av bevegelse mellom to alternerende lysglimt.
a. pho-fenomenet
b. phy-fenomenet
*c. phi-fenomenet
d. phu-fenomenet

24. Den kanskje mest grunnleggende formen for perseptuell organisering er
a. stimulus–kontekst
*b. figur–grunn
c. linje–sirkel
d. figur–skygge

25. En hallusinasjon består i at individet danner seg helt særegne opplevelser som oppleves som virkelige, men virker uforståelige for andre som observerer samme situasjon. Dette er et eksempel på den perseptuelle mekanismen som kalles for
a. stimulusreduksjon
b. stimulusseleksjon
*c. stimulussupplering
d. stimulusorganisering

26. Hva mener vi med «endringsblindhet»?
a. endringer fordreier vår persepsjon
b. endringer vi ikke ønsker å persipere
c. ser ikke unødvendige endringer
*d. betydelige endringer vi ikke ser

27. Det er vanskeligere å registrere endringer som 
a. skjer plutselig
*b. foregår gradvis
c. er upersonlige
d. er sterkt affektive

27. Når erfaringsbakgrunn i sterk grad bestemmer det vi ser, kaller vi dette for
a. stimulusreduksjon
b. stimulusorganisering
c. stimulussupplering
*d. stimulusseleksjon

28. Når det foregår variasjon uten at vi registrerer den, kalles dette for
*a. stimulusreduksjon
b. stimulusorganisering
c. stimulussupplering
d. stimulusseleksjon

29. Når vi oppfatter noe som figur og noe som grunn, er dette et eksempel på
a. stimulusreduksjon
*b. stimulusorganisering
c. stimulussupplering
d. stimulusseleksjon

30. Når vi ser og hører ting som ikke er der, kalles dette for
a. stimulusreduksjon
b. stimulusorganisering
*c. stimulussupplering
d. stimulusseleksjon

31. Hva menes med hallusinasjoner?
a. opplever ting på en fordreid måte
b. opplever ting annerledes enn andre
*c. opplever ting på en helt særegen måte
d. opplever ting som ikke skjer

32. _____________handler om vår subjektive oppfatning av personers egenskaper.
a. sosial persepsjon
b. attribusjonsfortolkning
*c. personpersepsjon
d. personattribuering

33. Dersom man først får en positiv oppfatning av noen, har det en tendens til å påvirke senere inntrykk av vedkommende. Denne tendensen kalles
a. selektiv persepsjon
b. selvoppfyllende profeti
c. førsteinntrykkseffekt
*d. glorieeffekt

34. Fordreininger av vår oppfatning av andre i negativ retning kalles for
a. selektiv persepsjon
b. stereotypisering
c. halo-effekt
*d. horneffekt

35. Fordreininger av vår oppfatning av andre i positiv retning kalles for
a. selektiv persepsjon
b. stereotypisering
*c. halo-effekt
d. horneffekt

36. Når en forventning leder til handlinger som øker sjansen for at forventningen skal stemme, kalles dette for 
a. forventningsattribusjon
b. selvforsterkende forventninger
*c. selvoppfyllende profeti
d. forventningsbasert profeti

37. En overbevisning om at alle medlemmer av en spesiell gruppe deler felles trekk eller oppførsel, kalles
a. selektiv persepsjon
*b. stereotypisering
c. halo-effekt
d. horneffekt

38. Mennesker benytter stereotypier fordi de
a. er nyttige for å forstå forskjeller mellom ulike grupper bedre
*b. er nyttige som mentale forenklinger av den sosiale virkeligheten
c. gir kunnskap om enkeltindivider basert på hvilken gruppe de tilhører
d. gir god oversikt over våre omgivelser og menneskene rundt oss

39. Når man treffer et individ som er spesielt sammenfallende med en stereotypi, skjer det gjerne at
a. man blir svært ukritisk i omgangen med vedkommende
*b. man overdriver likheten mellom individet og stereotypien
c. man blir mindre interessert i å bli mer kjent med vedkommende
d. man blir bevisst på ikke å la fordommene styre oppfatningen av vedkommende

40. Uttrykket „å hoppe etter Wirkola" er et eksempel på
a. figureffekter
b. likhetseffekter
*c. kontrasteffekter
d. perseptuelt ankerfeste

41. Når en kvinne er den eneste blant menn i bedriftsstyrer, er dette et eksempel på
*a. figureffekter
b. likhetseffekter
c. kontrasteffekter
d. perseptuelt ankerfeste

42. Når man legger seg på en bestemt standard i prestasjonsvurderinger, er dette et eksempel på
a. figureffekter
b. likhetseffekter
c. kontrasteffekter
*d. perseptuelt ankerfeste

43. Når man i prestasjonsvurderinger grovsorterer alle som mer eller mindre bra, er dette et eksempel på
a. figureffekter
b. likhetseffekter
c. kontrasteffekter
*d. perseptuelt ankerfeste
 
44. Sosialpsykologisk forskning rapportert av Devine tyder på at 
a. vi kan unngå å begynne persepsjonen vår med stereotypier
*b. vi ikke kan unngå å begynne persepsjonen vår med stereotypier
c. noen kan unngå, mens andre ikke kan unngå, å begynne persepsjonene med stereotypier
d. noen mennesker er helt fri for stereotypivurderinger i sin persepsjon

45. Den beste måten å overvinne stereotypier på er å
a. lære å unngå stereotypier helt 
b. prøve så godt en kan å se bort fra gruppen individet tilhører
c. korrigere bevisst før persepsjonen starter
*d. korrigere den stereotype utgangsvurderingen

46. Førsteinntrykk av en person har en relativt sterkere effekt enn senere inntrykk fordi
a. vi dveler lenger ved de første inntrykkene av en person
*b. vi umiddelbart trekker automatiske slutninger om personens egenskaper
c. vi husker de første inntrykkene av en person lenger enn senere inntrykk
d. vi har lært at de første inntrykkene av en person er mer pålitelige

47. Tendensen til at man rekrutterer folk som er lik en selv, for eksempel når det gjelder utdanning, kjønn eller bakgrunn, kalles
a. glorieeffekten
*b. homososial reproduksjon
c. selvfavoriserende attribusjon
d. selvfavoriserende rekruttering

48. ____________er en tendens til å la vurderinger påvirkes av et relativt tilfeldig referansepunkt.
*a. perseptuelt ankerfeste
b. figureffekten
c. kontrasteffekten
d. randomiseringseffekten

49. Vi har en tendens til å gjøre mer ekstreme vurderinger av folk som avviker fra flertallet, enn hva de faktiske forholdene tilsier. Det kalles i persepsjonspsykologi for 
a. kontrasteffekten
*b. figureffekten
c. avvikseffekten
d. konsensuseffekten

50. Når en enslig kvinne i bedriftsstyret blir oppfattet svært annerledes for samme meninger som mange av mennene i bedriftsstyret også gir uttrykk for, kaller vi dette for 
a. kontrasteffekten
c. diskrimineringseffekten
d. dissonanseffekten
*d. figureffekten

51. __________betyr tilskrivning av årsaker til atferd.
*a. attribusjon 
b. supplering
c. kausalisering
d. normering

52. Dersom en ny medarbeider kommer for sent første dagen på jobben, er sjansen stor for at man slutter seg til at dette er en lite punktlig person. I attribusjonsteori vil en kalle dette for en 
a. feilattribusjonsslutning
b. konsekvensslutning
*c. korresponderende slutning
d. kompenserende slutning

53. Attribusjoner inndeles i de to hovedkategoriene
a. hoved- og biattribusjon 
*b. indre og ytre attribusjon
c. sentral og perifer attribusjon
d. overflate- og dybdeattribusjon

54. Følgende egenskap inngår IKKE blant de hovedkarakteristika ved en person som benyttes som årsaksforklaringer i attribusjonsteori:
*a. affekt
b. motivasjon
c. evne
d. personlighet

55. I Kelleys attribusjonsteori er et grunnleggende prinsipp at vi forklarer årsaker til atferd med henvisning til faktorer som er til stede når atferden forekommer, og som er fraværende når atferden ikke forekommer. Dette grunnprinsippet kalles for
a. korrespondanseprinsippet
b. konsensusregelen
c. kompatibilitetsprinsippet
*d. samvariasjonsregelen

56. En leder skal gjøre en prestasjonsvurdering av Marianne, som er ny i jobben. I attribusjonsteori vil man her beskrive
a. lederen som aktøren
*b. Marianne som aktøren
c. Marianne som målobjektet
d. lederen som målobjektet

57. Det er første dag på jobben for Petter, og lederen hans setter ham til å ta seg av utsendelse av dagens post. Den skal sendes til hovedkontoret i Oslo. I beskrivelsen av årsaksforholdene i denne begivenheten er ifølge attribusjonsteori målobjektet her å forstå som 
a. Petter 
*b. postforsendelsen
c. hovedkontoret i Oslo
d. lederen

58. Du ser en medarbeider løpe fra en hund som har kommet seg inn i lunsjrommet. Du har ikke sett denne medarbeideren løpe fra andre hunder tidligere. Du har aldri sett noen andre medarbeidere som har løpt bort fra denne hunden. Hvilket prinsipp fra Kellys attribusjonsteori forklarer BEST denne hendelsen?
a. konsensus
*b. særpreg
c. konsistens
d. inkonsistens

59. Du observerer en medarbeider som arbeider sent med arbeidsoppgavene sine. Du noterer deg at andre medarbeidere ikke har de samme problemene med disse arbeidsoppgavene. Følgende slutning er da mest naturlig å gjøre:
a. særpreget er lavt
b. konsistensen er høy
*c. konsensusen er lav
d. særpreget er høyt

60. Når både konsistens, konsensus og særpreg er høy, vil type attribusjon gå til 
a. personen
*b. målobjektet
c. omstendighetene
d. subjektet

61. _____________er vurderinger om hva andre ville gjort i samme situasjon.
a. konsistensvurderinger
b. konformitetsvurderinger
c. kongruensvurderinger
*d. konsensusvurderinger

62. Med «falsk konsensus-effekt» menes en generell tendens til 
a. at folk later som de er mer enige enn de i realiteten er
b. overvurdering av betydningen av at alle må være enige i gruppens beslutninger
*c. en systematisk tendens til å tro at andre vil gjøre som en selv
d. at andre tilsynelatende er enige om noe man selv er uenig i

63. Når vi attribuerer andres atferd mer til indre enn til ytre faktorer, er det et resultat av
a. realitetsprinsippet
b. eksternalisering
*c. den fundamentale attribusjonsfeil
d. ytre kontrollplassering

64. Feilattribuering er et velkjent fenomen i mange konflikter og betyr at man 
*a. feiltolker årsakene til egen og andres atferd
b. feiltolker andre individers egenskaper
c. feiltolker forhold utenfor egen kontroll når noe går galt 
d. feiltolker egne handlinger, selv om andre sier man tar feil

65. «Selvfavoriserende attribusjon» er en systematisk tendens til å tolke atferd på mest mulig positiv måte. Tendensen er observerbar 
a. kun på individnivå, på vegne av en selv
b. kun på vegne av en selv og ens egen familie
c. på vegne av folk som står en nær (partner, foreldre, barn osv.)
*d. både på vegne av en selv, folk som står en nær, og bedriften man jobber for

66. En systematisk tendens til å se andres negative atferd som uttrykk for indre forhold og ens egen negative atferd som et resultat av ytre atferd kalles i attribusjonsteori for 
a. intern–ekstern-effekten
b. subjekt–objekt-effekten
*c. aktør–observatør-effekten
d. positiv–negativ-effekten

67. Med «strategisk persepsjon» mener vi
*a. bedriftens persepsjon av sine strategiske omgivelser
b. strategier for topplederpersepsjon i bedriften
c. bedriftens persepsjon av sine strategiske fordeler
d. bedriftens persepsjon av sine konkurransestrategier

68. Med strategiske stimuli mener vi
*a. begivenheter av strategisk betydning for organisasjonen
b. begivenheter som stimulerer organisasjonens strategi
c. begivenheter som stimulerer til strategisk persepsjon
d. begivenheter som underbygger organisasjonens strategi

69. To fortolkningsskjema som er viet stor oppmerksomhet i organisasjonsstudier, er
a. ovenfra og nedenfra skjema
b. implisitte og eksplisitte skjema
*c. mulighets- og trusselskjema
d. kognisjons- og affektskjema

70. Hovedelementene i strategisk mulighetspersepsjon er
a. positiv, ukontrollerbar, tap
*b. positiv, kontrollerbar, gevinst
c. gevinst, tap og kontrollerbar
d. ukontrollerbar, gevinst og tap

71. At strategisk persepsjon er skjemadrevet, betyr 
a. at vi leter etter de mest strategiske mulighetene for bedriften
b. at strategisk persepsjon foregår på en kunstig oppsatt måte
*c. at vi leter etter karakteristiske trekk som vi kan kategorisere
d. at vår strategiske persepsjon er upåvirket av det som skjer

72. Forskning på strategisk persepsjon viser at ledere er overveiende
a. mulighetsorienterte
b. strategisk orienterte
*c. trusselorienterte
d. nøytralt orienterte

73. Hva menes med «strategisk problemdiagnose»?
a. bedriftens strategiske opplegg for å løse sine problemer i sine strategiske omgivelser
b. bedriftens strategi for å konkurrere best mulig i sine strategiske omgivelser
*c. toppledelsens tolkning av skiftende omstendigheter i bedriftens strategiske omgivelser
d. bedriftsstyrets diagnose og prioritering av de viktigste problemer bedriften står overfor
74. Å forstå begivenheter i omgivelsene ut fra parallelle situasjoner fra tidligere erfaring kalles
*a. strategisk analogipersepsjon
b. strategisk skjemapersepsjon
c. strategisk skriptpersepsjon
d. strategisk kongruenspersepsjon