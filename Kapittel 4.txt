1. Innenfor motivasjonsteori er
a. begrepet motivasjon synonymt med begrepet ytelse
b. noen få enkle faktorer de viktigste for å motivere hver enkelt ansatt i en bedrift
*c. motivasjon betraktet som en av flere faktorer som avgjør ytelse
d. det viktigste at de ansatte trives og er personlig motiverte for de oppgavene de er satt til

2. Den beste norske oversettelsen av termen «motivasjon» er
a. bevegelse
b. endring
c. siktepunkt
*d. beveggrunn

3. ______ inngår IKKE blant hovedkriteriene for motivasjon.
*a. endring
b. aktivering
b. retning
c. intensitet

4. Det viktigste kjennetegnet for motivasjon er
a. igangsetting av folks atferd
b. bestemmelse av retning for atferd
c. at målbestrebelser vedvarer
*d. at alle de ovennevnte alternativene er med

5. Når en leder som vil motivere sine medarbeidere, er opptatt av valg mellom alternativer, dreier dette seg om 
a. aktivering
*b. retning
c. opprettholdelse
d. intensitet

6. En leder er opptatt av å overtale sine medarbeidere til å jobbe overtid for at de skal få gjort et arbeid innen en tidsfrist. Da er hun engasjert i det aspektet ved motivasjon som har å gjøre med
a. intensitet
b. aktivering
c. retning
*d. opprettholdelse

7. En leder som forsøker å motivere sine medarbeidere, er opptatt av hvilke hensikter og mål som først og fremst styrer medarbeidernes atferd. Lederen dveler da ved det aspektet ved motivasjon som har å gjøre med 
a. aktivering
b. opprettholdelse
*c. retning
d. intensitet

8. Når to individer med samme kompetanse, samme lønn og samme jobb yter høyst forskjellig i jobben, kan dette beskrives først og fremst som forskjeller i 
a. aktivering
b. motivasjon
c. intensitet
*d. innsats

9. _______inngår IKKE blant de fire hovedteoriene om motivasjon.
*a. ytelsesteorier
b. sosiale teorier
c. kognitive teorier
d. jobbkarakteristika-modeller

10. I moderne organisasjonspsykologi skiller man gjerne mellom følgende fire typer motivasjonsteorier:
a. behovsteorier, personlighetsteorier, emosjonsteorier og kognitive teorier
*b. behovsteorier, kognitive teorier, sosiale teorier og situasjonsteorier
c. kommunikasjonsteorier, kognitive teorier, personlighetsteorier og jobbkarakteristika
d. sosiale teorier, insentivteorier, gruppeteorier og kognitive teorier

11. Motivasjon handler først og fremst om 
a. biologiske faktorer
b. psykologiske faktorer
c. sosiale faktorer
*d. biologiske, psykologiske og sosiale faktorer

12. Hvilke motivasjonsteorier er særlig opptatt av forventninger om måloppnåelse?
*a. kognitive teorier
b. sosiale teorier
c. behovsteorier
d. prospektteorier

13. Når en leder vil anvende behovsteori for å motivere sine medarbeidere, er det viktig å ha klart for seg at
a. folk vanligvis har ett bestemt motiv som motiverer dem
b. penger er det som vanligvis teller mest som motivator
*c. medarbeidere ofte er drevet av flere motiver, som kan være i konflikt
d. behovet for status og anerkjennelse alltid er det som teller mest

14. I Maslows behovshierarki anses følgende som det mest grunnleggende behovet:
a. basalbehov
*b. fysiologiske behov
c. behov for anerkjennelse
d. behov for selvaktualisering

15. Ifølge Maslows opprinnelige behovspyramide er medarbeidere først opptatt av sosiale behov etter at de har fått oppfylt (sine)
*a. sikkerhetsbehov
b. selvrealiseringsbehov
c. fysiologiske behov
d. alle behovene som er nevnt over

16. En bedrift arrangerer årlige juletrefester for de ansattes familier, sponser bedriftskoret og har årlig utflukt for alle ansatte. Denne organisasjonen ønsker med dette PRIMÆRT å oppfylle de ansattes
a. eksistensielle behov
b. behov for mening
c. aktelsesbehov
*d. sosiale behov 

17. I Maslows motivasjonsteori antas det at 
a. behov som ligger nederst i hierarkiet, er de minst vesentlige
b. behov som ligger nederst i hierarkiet, er de mest vesentlige
c. alle behov i hierarkiet er like viktige til enhver tid
*d. behovene i hierarkiet er relative i sin dominans over tid

18. I Maslows motivasjonsteori antas det at 
a. et behov på lavere nivå må være fullt ut tilfredsstilt før et behov på høyere nivå kan overta
*b. behov på høyere nivå forutsetter et minimum av behovstilfredsstillelse på lavere nivå
c. behov på lavere og høyere nivå i prinsippet kan fungere helt uavhengig av hverandre
d. når et behov på høyere nivå er tilfredsstilt, vil man aldri falle tilbake til behov på lavere nivå

19. En svakhet ved Maslows motivasjonsteori er at noen
a. beveger seg oppover mens andre beveger seg nedover i hierarkiet
*b. beveger seg både oppover og nedover i hierarkiet
c. fungerer på bare ett nivå i hierarkiet
d. helt mangler ett eller flere nivå i hierarkiet

20. I Alderfers teori er følgende tre klasser av motiv de sentrale:
a. egennytte, reaksjonsmønster og grunnleggende antakelser
*b. eksistensbehov, relasjonsbehov og vekstbehov
c. emosjoner, relasjoner og gruppenormer
d. eksistensbehov, rollekonflikter og sosiale behov

21. Når udekkete behov på ett plan aktualiserer behov på nivået under, kalles dette for 
*a. regresjon
b. progresjon
c. transgresjon
d. pregresjon

22. I David McClellands teori skilles det mellom følgende behov:
a. eksistensbehov, relasjonsbehov og vekstbehov
b. personlige behov, gruppebehov og organisasjonsbehov
c. rollebehov, normbehov og konfliktbehov
*d. prestasjonsbehov, maktbehov og tilhørighetsbehov

23. Personer med høy prestasjonsmotivasjon foretrekker oppgaver hvor det er
a. 20 prosent sjanse for å lykkes 
b. 30 prosent sjanse for å lykkes
*c. 50 prosent sjanse for å lykkes
d. 70 prosent sjanse for å lykkes

24. Et stort behov for å prestere henger sammen med
a. å prøve seg som entreprenør
b. å mislykkes som entreprenør
c. å tenke som en entreprenør
*d. å lykkes som entreprenør

25. Forskning viser at det er
a. umulig å trene opp prestasjonsbehov
*b. mulig trene opp prestasjonsbehov
c. mulig å trene opp menn sitt prestasjonsbehov
d. mulig å trene opp kvinner sitt prestasjonsbehov

26. Med selvregulering mener vi
*a. aktiv involvering i målsetting og måloppnåelse
b. at en tar seg sammen for å oppnå målet sitt
c. at en belønner seg selv ved måloppnåelse
d. at en setter opp en plan for måloppnåelse

27. En strategi som er innrettet mot gevinstmuligheter, kalles for
a. målsettingsstrategi
b. prestasjonsstrategi
c. progresjonsstrategi
*d. promoteringsstrategi

28. Bildet av den typen person vi ønsker å være, kalles for 
a. ønskeselvet
*b. idealselvet
c. mønsterselvet
d. superselvet

29. Bildet av den personen vi bør være, kalles for
a. superego
b. superselvet
c. ønskeselvet
*d. pliktselvet

30. Det sentrale premisset i kognitiv teori om motivasjon kan best beskrives som at
a. handling alltid er et resultat av helt bevisste valg
b. handling er et resultat av både rasjonelle og irrasjonelle valg
*c. handling ofte er et resultat av rasjonelle valg
d. handling kan være et resultat av rasjonelle valg

31. ________handler om individets tanker om hvorvidt innsats vil gi resultater.
*a. subjektive forventninger
b. instrumentelle overveielser
c. valens
d. objektive forventninger

32. I kognitiv forventningsteori om motivasjon handler valensvurderinger om 
a. hvorvidt innsats vil gi resultater
b. hvorvidt arbeidet fører til belønning
c. hvorvidt resultatet av arbeidet blir som forventet
*d. hvilken verdi belønningen har

33. I kognitiv forventningsteori om motivasjon handler instrumentelle overveielser om 
a. hvorvidt innsatsen vil gi resultater
*b. hvorvidt arbeidet fører til belønning
c. hvor stor belønningen er
d. hvorvidt det er mulig å gjøre jobben

34. I forventningsteori gjør individer vurderinger av hvorvidt arbeidet vil føre til belønning eller ei. Disse vurderingene kalles
a. gevinstberegninger
b. forventninger
c. valensvurderinger
*d. instrumentelle overveielser

35. De tre grunnelementene i kognitiv forventningsteori om motivasjon er
a. innsats, instrumentalitet og valens
*b. forventning, ytelse og belønning
c. ferdigheter, evner og muligheter
d. rolleforventninger, motivasjon og kompetanse

36. I kognitiv forventningsteori om motivasjon er følgende to sett av betingelser viktige for at motivasjon skal gå videre til faktisk ytelse:
*a. ferdigheter og evner samt rollefortolkninger og muligheter
b. forventninger og instrumentalitet samt belønning og valens
c. ytelse og evner samt innsats og ferdigheter
d. belønning og muligheter samt personlighet og holdninger

37. Når man i kognitiv forventningsteori om motivasjon snakker om hva individet tror er forventet av en i jobben, handler det om 
a. subjektiv forventning
b. instrumentelle overveielser
*c. rolleforventninger
d. normerende roller

38. __________ er betegnelse for stimulerende tiltak som er egnet til å fremme ønsket atferd.
a. valens
b. instrumentalitet
*c. insentiv
d. driver

39. I en analyse av 47 studier omkring effekten av økonomiske insentiver på jobbprestasjoner kom Jenkins et al. frem til følgende konklusjon:
a. Økonomiske insentiver er lite effektive som prestasjonsfremmende middel.
b. Økonomiske insentiver er de sterkeste prestasjonsfremmende virkemidler en har.
*c. Økonomiske insentiver virker positivt på kvantitet, men ikke på kvalitet i ytelser.
d. Økonomiske insentiver virker positivt på kvalitet, men ikke på kvantitet i ytelser.

40. ___________er en teori som fremhever målets motivasjonskraft.
a. målorienteringsteori
*b. målsettingsteori
c. målforventningsteori
d. målkraftsteori

41. I målsettingsteori understrekes det at 
*a. generelle og abstrakte målsettinger er lite effektive
b. generelle og abstrakte målsettinger er de mest effektive
c. generelle og abstrakte målsettinger virker godt på kvantitet i ytelser
d. generelle og abstrakte målsettinger virker godt på kvalitet i ytelser

42. Målsettingsteori har påvist at det å sette mål for oppgaver eller arbeid virker best når målene er
a. formulert i retning av at man skal gjøre så godt man kan
b. moderate når det gjelder vanskelighet og middels spesifikke
c. svært vanskelige, men samtidig svært generelt formulert
*d. spesifikke og vanskelige, samtidig som man aktivt får tilbakemeldinger om resultater

43. ___________betegner individets interesse i og engasjement for å nå målet.
a. målforventning
b. målfortolkning
c. målstyring
*d. målforpliktelse

44. For å få målet til å virke motivasjonsfremmende er det viktig å sikre seg at 
a. medarbeiderne er prestasjonsorienterte
*b. medarbeiderne forplikter seg til å følge opp
c. medarbeiderne ikke konkurrerer
d. medarbeiderne går sammen om oppgavene

45. Personer med høy subjektiv mestringsevne (mestringstro) kjennetegnes spesielt ved at de reagerer positivt og offensivt på 
*a. negative tilbakemeldinger
b. positive tilbakemeldinger
c. overordnedes tilbakemeldinger
d. kollegers tilbakemeldinger

47. I de fleste målstyringsmodeller (MBO) inngår de tre grunnleggende trinnene i følgende rekkefølge:
a. diagnose, evaluering, iverksetting
*b. målsetting, iverksetting, evaluering
c. diagnose, prognose, handling
d. målanalyse, målprognose, målevaluering

48. I _____________ kan målsettingsprosedyrer gi dårligere resultater.
*a. uoversiktlige, nye oppgaver
b. oversiktlige, familiære oppgaver
c. middels vanskelige oppgaver
d. teknisk krevende oppgaver

49. I kognitiv evalueringsteori om motivasjon legges det grunnleggende vekt på 
*a. evalueringen av oppgavens iboende motivasjonsverdi
b. evalueringen av belønningen for å løse oppgaven
c. evalueringen av ens kompetanse til å løse oppgaven
d. evalueringen av oppgavens prioritet i målhierarkiet

50. Ifølge kognitiv evalueringsteori 
a. er belønning en nødvendig forutsetning for indre motivasjon
*b. kan belønning ødelegge indre motivasjon
c. er belønning og indre motivasjon like viktige for kreativitet
d. er insentiver bare av det gode

51. Ifølge kognitiv evalueringsteori kan det å legge stor vekt på ytre belønning ha en negativ effekt ved at den 
a. virker stressende på individet og hemmende på arbeidet med oppgaven
b. fremmer uheldig prestasjons- og konkurranseorientering
*c. underminerer den indre motivasjonen for arbeidet med oppgaven
d. favoriserer individer som har høy prestasjonsmotivasjon

52. I kognitiv evalueringsteori betyr indre motivasjon at 
*a. kilden til motivasjon ligger i selve utførelsen av arbeidet
b. kilden til motivasjon ligger i personens indre behov
c. kilden til motivasjon ligger i personlighetens innerste kjerne
d. kilden til motivasjon ligger på det indre plan

53. Ifølge kognitiv evalueringsteori er indre motivasjon 
a. alltid sterkere enn ytre motivasjon
*b. sunnere enn ytre motivasjon 
c. en forutsetning for ytre motivasjon
d. en konsekvens av ytre motivasjon

54. Ifølge kognitiv evalueringsteori kan motiverende glede ved å føle at en mestrer oppgaven, best forstås som 
a. prestasjonsglede
b. belønningsglede
*c. kompetanseopplevelse
d. jobbtilfredshet

55. Opplevelsen av å være ytre kontrollert av prestasjonsbasert lønn er 
a. positivt relatert til organisasjonsengasjement
*b. negativt relatert til organisasjonsengasjement
c. ikke relatert til organisasjonsengasjement
d. både positivt og negativt relatert til organisasjonsengasjement

56. Når arbeidet er rutinepreget og kjedelig, er 
a. indre motivasjon særlig effektivt
*b. ytre motivasjon ofte nødvendig
c. indre og ytre motivasjon likeverdige
d. ytre motivasjon lite hensiktsmessig

57. I likeverdsteori er det mest sentrale
a. balansen i organisasjonens lønnsregnskap
*b. de ansattes oppfatning av balansen mellom innsats og belønning
c. hvilken balanse de ansatte opplever å ha mellom jobb og privatliv
d. hvilken balanse organisasjonen greier å skape mellom ulike avdelingers innsats

58. Mangel på likeverd i innsats og utkomme i forhold til dem man sammenlikner seg med, betegnes i likeverdighetsteori som 
a. likeverdsvalens
b. likeverdssuspensjon
*c. likeverdsspenning
d. likeverdssurrogat

59. Sosiale motivasjonsteorier er teorier som særlig vektlegger
*a. individets forhold til kolleger som kilde til motivering eller demotivering
b. de sosiale forholdene man lever under, som viktigst for motivering eller demotivering
c. det sosiale arbeidsmiljøet som det viktigste elementet for motivering eller demotivering
d. den sosiale konteksten som den grunnleggende kilden til motivering og demotivering

60. Ifølge likeverdsteori er det 
*a. like uheldig å betale for mye som for lite
b. mulig for ledelsen å rettferdiggjøre altfor lave betalinger med for lav innsats
c. bedre å betale for mye enn for lite
d. særlig de mest erfarne ansatte som sammenlikner seg med andre ansattes betaling

61. Når vi sammenlikner vår nåværende jobbsituasjon med erfaringer fra en annen arbeidsplass, kalles sammenlikningen for 
a. andre-ekstern
b. andre-intern
c. selv-intern
*d. selv-ekstern

62. Andre-intern sammenlikning betyr at vi 
a. sammenlikner oss med en annen person eller en annen gruppe utenfor egen arbeidsplass
*b. sammenlikner oss med et annet individ eller en annen gruppe på samme arbeidsplass
c. sammenlikner vår nåværende jobbsituasjon med erfaringer fra en annen arbeidsplass
d. sammenlikner vår nåværende jobbsituasjon med erfaringer fra samme arbeidsplass

63. Selv-intern sammenlikning betyr at vi
*a. sammenlikner vår nåværende jobbsituasjon med egne erfaringer fra samme arbeidsplass
b. sammenlikner oss med en annen person eller en annen gruppe utenfor egen arbeidsplass
c. sammenlikner oss med et annet individ eller en annen gruppe på samme arbeidsplass
d. sammenlikner vår nåværende jobbsituasjon med erfaringer fra en annen arbeidsplass

64. I likeverdsteori er det spesifisert ulike fremgangsmåter for å rette opp en ubalanse. Hvilken fremgangsmåte er IKKE blant disse?
a. forandre innskuddet
b. forandre uttaket
c. fordreie selvopplevelsen
*d. forandre mellomlegget

65. ___________betyr opplevelse av rettferdighet og urettferdighet i metodene som benyttes for å fordele goder blant medarbeiderne.
a. fordelingsrettferdighet
b. innholdsrettferdighet
*c. prosedyrerettferdighet
d. metoderettferdighet

66. Hvilken blant de følgende er den beste metoden til å oppnå prosedyrerettferdighet?
a. å forhandle med medarbeiderne om felles rettferdighetsopplevelse
b. å forklare medarbeiderne hva som er riktig og galt
*c. å la medarbeiderne slippe til med egne synspunkter
d. å oppfordre medarbeiderne til å tenke rasjonelt

67. ______________dreier seg om følelse av å bli behandlet med respekt og verdighet på arbeidsplassen.
*a. interaksjonsrettferdighet
b. prosedyrerettferdighet
c. kollegarettferdighet
d. lederrrettferdighet

68. ______________er egenskaper ved jobben som fremmer jobbtilfredshet når de er til stede.
a. hygienefaktorer
b. berikelsesfaktorer
*c. motiveringsfaktorer
d. belønningsfaktorer

69. Hvilken av de følgende er en utpreget hygienefaktor?
a. prestasjoner
b. anerkjennelse
c. personlig vekst
*d. lønnsbetingelser

70. For BEST å oppnå jobb-berikelse kan en arbeidsgiver
a. tillate at de ansatte selv bestemmer hva de til enhver tid skal gjøre
b. øke antallet oppgaver tillagt en stilling uten å øke ansvaret
c. gi de ansatte mange typer oppgaver som varieres hyppig
*d. gi ansatte større frihet i jobben og større tilgang til relevant informasjon

71. Jobbkarakteristika-modeller
a. beskriver spesielle karakteristika ved mange ulike typer jobber
*b. legger vekt på at motivasjon skyldes egenskaper ved selve jobben
c. beskriver hvordan motiverte ansatte passer best i jobber med spesielle karakteristika
d. viser hvordan umotiverte ansatte påvirker spesielle karakteristika ved ulike jobber

72. __________betyr kontroll over og ansvar for egen arbeidssituasjon.
a. kontrollerbarhet
*b. autonomi
c. integritet
d. suffisiens

73. Hva mener vi med jobbens motivasjonspotensial?
*a. egenskaper ved jobben som er optimale for motivasjon
b. alle faktorer som er egnet til å øke motivasjonen for jobben 
c. summen av de belønninger en får for å gjøre jobben
d. summen av motivasjonsfaktorer minus hygienefaktorer i jobben

74. Det er nødvendig å ta hensyn til individuelle forskjeller når vi vurderer en jobbs motivasjonspotensial. Hvilken dimensjon av de følgende inngår IKKE blant de som beskrives i jobbkarakteristika-modellen?
a. individuelle forskjeller i grad av vekstbehov
b. individuelle forskjeller når det gjelder jobbtilfredshet
c. individuelle forskjeller når det gjelder kunnskaper og ferdigheter
*d. individuelle forskjeller i personlighetsfaktorer

75. Summen av den meget omfattende forskningen som er blitt gjort for å teste holdbarheten av jobbkarakteristika-modellen for motivasjon, viser at teorien forklarer
a. en liten del av variasjonene i motivasjon blant medarbeidere
b. så godt som all variasjonen i motivasjon blant medarbeidere
*c. en stor andel av variasjonen i motivasjon blant medarbeidere
d. så godt som ingen andel av variasjonen i motivasjonen blant medarbeidere