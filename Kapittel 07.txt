1. Nobelprisvinneren Herbert Simon karakteriserer beslutningstaking som
*a. nærmest synonymt med ledelse
b. en av mange viktige oppgaver for lederen
c. ikke ensbetydende med ledelse
d. et sentralt mål for ledelsen

2. Med en beslutning mener vi mer presist
a. valg av endelig løsningsalternativ
b. det beste alternativet i en valgsituasjon
*c. valg mellom ulike handlingsalternativer
d. det alternativet lederen bestemmer seg for

3. Beslutninger under usikkerhet betyr mer presist
*a. beslutninger med ufullstendig informasjon
b. beslutninger i situasjoner hvor det hersker konflikt
c. beslutninger hvor risikonivået er meget høyt
d. beslutninger under spesielt høy kompleksitet 

4. En ideell beslutning er
a. den beste av flere mulige beslutninger
b. den beslutningen som reduserer mest usikkerhet
*c. den beslutningen som svarer til en ideell norm
d. den beslutningen flertallet kommer frem til

5. Teorien om at det er smart å følge de prosedyrer som en norm for en ideell beslutning foreskriver, kalles for
a. bedriftsøkonomisk beslutningsteori
*b. klassisk beslutningsteori
c. normert beslutningsteori
d. matematisk beslutningsteori

6. Beslutninger som er basert på ulike alternativer som står i et motsetningsforhold til hverandre, kalles for
a. paradoks
*b. dilemma
c. tankekors
d. konflikt

7. Hvilken av de følgende dimensjonene er den mest grunnleggende ved beslutninger i organisasjonslivet?
a. konflikt
b. urettferdighet
c. dissonans
*d. usikkerhet

8. Hvilken faggruppe er IKKE blant de mest sentrale på området beslutninger?
a. økonomer
b. psykologer
c. filosofer
*d. jurister

9 . ___________betyr en kalkulert forventning om et valgalternativs subjektive verdi.
*a. forventet nytte
b. forventet verdi
c. subjektiv verdi
d. kalkulert nytte

10. Når man er opptatt av hvordan man bør ta beslutninger, handler dette om 
a. klassisk beslutningsteori
b. deskriptiv beslutningsteori
*c. normativ beslutningsteori
d. normal beslutningsteori

11. Klassisk beslutningsteori handler grunnleggende om
*a. hva ideell rasjonalitet består i
b. det klassiske grunnlaget for beslutninger
c. hvordan man tidligere så på rasjonalitet
d. beslutningers iboende rasjonalitet

12. Klassisk beslutningsteori kan karakteriseres som en
a. deskriptiv modell
b. analytisk modell
*c. normativ modell
d. systematisk modell

13. Hovedantakelsen i klassisk beslutningsteori kan sies å være antakelsen om at
a. rasjonell analyse gir det beste beslutningsalternativet
b. rasjonell-analytisk tenkning er overlegen alle andre former for tenkning
*c. det er mulig å beregne seg frem til det mest optimale beslutningsalternativet
d. normative beslutninger er bedre enn deskriptive beslutninger

14. _____________er en selvinnlysende sannhet som ikke behøver å bevises verken logisk eller empirisk.
*a. aksiom
b. rasjonalitet
c. nytte
d. optimering

15. Hvilket prinsipp benyttes i økonomisk beslutningsteori for å kunne velge det beste handlingsalternativet?
a. rasjonalitetsmaksimeringsprinsippet
*b. nyttemaksimeringsprinsippet
c. nytterasjonaliseringsprinsippet
d. valgmaksimeringsprinsippet

16. Hvilken av de følgende prosedyrene inngår IKKE i rasjonell beslutningsanalyse?
a. å liste opp alle beslutningsalternativer vi har å velge mellom
*b. å dividere de ulike nytteverdiene med korresponderende sannsynligheter
c. å vurdere sannsynligheten for hver konsekvens som forekommer
d. å etablere den relative nytten av hver konsekvens som forekommer

17.____________er en modell for hvordan man faktisk tar beslutninger.
a. rasjonell beslutningsteori
b. normativ beslutningsteori
*c. deskriptiv beslutningsteori
d. optimal beslutningsteori

18. Hva er den viktigste svakheten ved klassisk beslutningsteori?
*a. urealistiske premisser om tilgang til all relevant informasjon
b. urealistiske tanker om hvor mye informasjon vi klarer å holde i hodet
c. urealistiske antakelser om kriteriene for hva som er den beste beslutningen
d. urealistiske antakelser om hva som teller mest som rasjonell beslutning

19. Begrepet «begrenset rasjonalitet» er hentet fra teori som best kan beskrives som
a. psykologisk teori
*b. deskriptiv teori
c. normativ teori
d. økonomisk teori

20. Uttrykket «begrenset rasjonalitet» refererer til
a. begrensninger i individers rasjonalitetsevne når de skal fatte beslutninger
b. individer med spesielt begrenset informasjonsbehandlingsevne og fornuft
c. lite rasjonelle begrunnelser som individer og organisasjoner bruker når noe har gått galt
*d. begrensninger i informasjonsressurser som reduserer mulighetene for rasjonalitet

21. Det kriteriet som kalles for satisfiering i beslutningstaking, går ut på at vi som oftest velger det 
*a. første alternativet som tilfredsstiller et subjektivt kriterium
b. alternativet som best tilfredsstiller et subjektivt kriterium
c. første alternativet som tilfredsstiller et objektivt kriterium
d. alternativet som best tilfredsstiller et psykologisk kriterium

22. ____________ er et subjektivt kriterium for hva som er en tilfredsstillende målsetting.
a. satisfieringsnivå
b. optimeringsnivå
*c. aspirasjonsnivå
d. konfidensnivå

23. Hva er hovedgrunnlaget for bruk av heuristikk i beslutningsprosesser?
a. allsidighet i tenkning
*b. begrenset kognitiv kapasitet
c. improvisasjonsevne
d. følelsesorientert tenkning

24. Reglene som hjelper folk å forenkle beslutningsprosessen, kalles
*a. heuristikk
b. beslutningsregler
c. analyseregler
d. optimalisering

25. Leder og medarbeidere er uenige om en beslutning fordi de tolker problemet på forskjellig måte. Hva kalles denne tolkningsprosessen for i deskriptiv beslutningsteori?
a. problemanalyse
b. problemsyntese
c. problemdissonans
*d. problemredigering

26._____________ er et prinsipp som foreskriver at variasjoner i manifestasjoner av det samme problemet ikke skal ha innvirkning på endelig beslutningsutfall.
a. minimeringsprinsippet
*b. invariansprinsippet
c. variansprinsippet
d. inkoherensprinsippet

27. Problemet om hva som er best beskrivelse av «halvtomt» og «halvfullt» glass, kalles for
a. problemanalyse
b. problemheuristikk
*c. problemredigering
d. problempersepsjon

28. En utpreget negativ innstilling til risiko kalles for
a. risikoengstelse
b. risikounnlatelse
*c. risikovegring
d. risikofortrengning

29. At forholdet mellom subjektive og objektive verdier som en avflatende funksjon kalles for
a. optimalisert funksjon
b. avflatende optimalisering
c. harmonisk nyttefunksjon
*d. fallende grensenytte

30. I prospektteori erstattes begrepet nytte med begrepet
a. utfall
*b. verdi
c. validitet
d. prospekt

31. _________definerer gevinst og tap som avvik fra et referansepunkt.
a. prospekt
b. resultant
*c. verdi
d. differensial

32. Motsatsen til begrepet risikovegring kalles for
*a. risikovillighet
b. risikoakseptanse
c. risikoorientering
d. risikotoleranse

33. Når problemet formuleres i form av positiv gevinst, er man generelt
*a. risikovegrende
b. risikovillig
c. risikonøytral
d. risikonegativ

34. Når problemet formuleres i form av mulig tap, er man generelt
a. risikovegrende
*b. risikovillig
c. risikonøytral
d. risikopositiv

35. Psykologisk forskning viser at referansepunktet for beslutninger er
a. meget stabilt
b. sterkt personavhengig
*c. meget ustabilt
d. utpreget subjektivt

36. Det mest sentrale begrepet i prospektteori er
a. konveks
b. konkav
*c. referansepunkt
d. aspirasjonsnivå
37. I prospektteori er verdifunksjonen for tap
a. flatere enn verdifunksjonen for gevinst
*b. brattere enn verdifunksjonen for gevinst
c. sterkere enn verdifunksjonen for gevinst
d. svakere enn verdifunksjonen for gevinst

38. Begrepet «nytte» blir i økonomisk teori definert i form av netto uttelling, mens begrepet «verdi» i prospektteori handler om gevinst og tap som 
*a. avvik fra et bestemt referansepunkt
b. avvik fra et bestemt verdipunkt
c. avvik fra satisfieringspunktet
d. avvik fra aspirasjonspunktet

39. I prospektteori er verdifunksjonen for tap og gevinst slik at
a. den positive følelsen av gevinst er sterkere enn den negative følelsen av tap
*b. den negative følelsen av tap er sterkere enn den positive følelsen av gevinst
c. den negative følelsen av tap raskere går mot null enn den positive følelsen av gevinst
d. den positive følelsen av gevinst varer lenger enn den negative følelsen av tap

40. En tendens til å kaste gode penger etter dårlige penger blir i moderne psykologisk beslutningsteori betraktet som et resultat av
a. tendens til overoptimisme
b. tendens til overkonfidens
c. generell høy risikotilbøyelighet
*d. opptrapping i investeringsengasjement

41. Forskning i aksjemarkedet viser at folk har en tendens til å holde på tapere og selge vinnere. Dette fenomenet
a. kan ikke forklares av prospektteori
*b. kan forklares godt av prospektteori
c. forklares like godt av økonomisk teori som av prospektteori
d. kan verken forklares av økonomisk teori eller prospektteori 

42. Den nye retningen innenfor økonomi hvor psykologi har en fremtredende plass, kalles
a. psykologisk økonomi
b. økonomisk psykologi
c. kognitiv økonomi
*d. atferdsøkonomi

43. Beslutningspsykologisk forskning viser at når man tar beslutninger, er det viktig 
a. å tenke på å kompensere tap i fortiden
b. å bare tenke på gevinst uansett
*c. å bare tenke på premissene i nåsituasjonen
d. å tenke både på fortidig og fremtidig gevinst

44. Beslutningspsykologisk forskning har vist at 
a. aktivt og passivt betjente fond gjør det omtrent like bra
b. aktivt betjente fond gjør det gjennomgående bedre enn passivt betjente fond
c. passivt betjente fond ikke passer for amatører i aksjemarkedet
*d. passivt betjente fond gjør det gjennomgående bedre enn aktivt betjente fond

45. Hva kan forklare at man holder på tapere og selger vinnere?
a. Folk ønsker å unngå negativ følelse av tap.
b. Folk ønsker å oppleve positiv følelse av stolthet ved gevinst.
*c. Begge alternativene over.
d. Ingen av alternativene over.

46. Når folk gjør komplekse vurderinger om risiko og sannsynlighet, benytter de seg oftest av sterkt forenklede bedømmingsoperasjoner. Hvilken av de følgende metoder inngår IKKE blant hovedstrategiene som er aktuelle her?
a. representativitet
*b. aversivitet
c. tilgjengelighet
d. forankring

47. Familiaritet handler om hvor kjent et fenomen er. Det er et viktig element i den bedømmingsstrategien som kalles for 
*a. tilgjengelighet
b. representativitet
c. justering
d. forankring

48. I et jobbintervju gjorde man en grov vurderingsfeil ved at man feilaktig klassifiserte jobberfaringer basert på personlighetsbeskrivelser av individene. Hvilken type bedømmingsstrategi sorterer denne feilkilden under?
a. tilgjengelighet
*b. representativitet
c. forankring
d. justering

49. _____________handler om vurdering av hvor lett det er å forestille seg relevante eksempler.
a. representativitet
b. livlighet
*c. tilgjengelighet
d. eksemplifisering

50. Hva er IKKE et eksempel på fordreininger i menneskelig bedømming ifølge Tversky og Kahnemans teori?
*a. ønsketenkning
b. representativitet
c. tilgjengelighet
d. forankring

51. Hva er hovedelementet i samsvarsheuristikk (congruence heuristics)?
a. godt samsvar mellom premisser og konklusjon
b. premissene i en beslutningssituasjon stemmer godt overens
*c. små, gradvise endringer basert på et referansepunkt
d. det er godt samsvar mellom investeringer og risiko

52. Hva kan tenkes å være en svakhet ved Tversky og Kahnemans teori om heuristikk og bedømmingsstrategier?
a. legger for liten vekt på feilkilder som kan oppstå
*b. legger for stor vekt på feilkilder som kan oppstå
c. tar for lite hensyn til individuelle forskjeller 
d. overvurderer folks rasjonalitet i beslutninger

53. Tyske beslutningsforskere anført av psykologen Gerd Gigerenzer har utviklet en ny teori som konkurrerer skarpt med Tversky og Kahnemans heuristikkteori. I denne nye teorien betraktes forenklede bedømmingsstrategier som gode, og feilkildene dempes betydelig ned. Hva er den viktigste forskjellen i antakelser i denne nye teorien?
a. Folk er stort sett mye skarpere enn Tversky og Kahneman har antatt.
b. Det er mye større individuelle forskjeller enn tidligere antatt.
*c. Omgivelsene er rikere på informasjon enn tidligere antatt.
d. Folk samarbeider mer om beslutninger enn tidligere antatt.

54. Bedømmelser basert på enkel gjenkjenning har vist seg å være
a. effektive i enkle og oversiktlige oppgaver
*b. effektive i både enkle og komplekse oppgaver
c. ubrukbare i komplekse oppgaver
d. mest effektive i typiske kunnskapsoppgaver

55. ______________ er en teori om at beslutninger foregår i naturlige kontekster som ofte er rike på holdepunkter som er relevante for beslutningsvalg.
a. kontekstuell beslutningsteori
b. sosiokognitiv rasjonalitetssteori
c. sosiologisk beslutningsteori
*d. økologisk rasjonalitetsteori

56. En ___________ er et formidlende bindeledd i beslutninger.
a. analogi
*b. mediator
c. lenke
d. kombi

57. I hvilken teori er korrespondanse det grunnleggende kriteriet for gode beslutninger?
a. prospektteori
b. normativ teori
c. deskriptiv teori
*d. økologisk teori

58. _____________er en metode hvor det første blant prioriterte alternativer velges.
a. raskhetsmetoden
b. prioriteringsmetoden
*c. ta-den-beste-metoden
d. ta-den-første-metoden

59. ____________er en metode hvor første alternativ som diskriminerer på et kriterium, velges.
a. raskhetsmetoden
*b. prioriteringsmetoden
c. ta-den-beste-metoden
d. primærmetoden

60. I en rekrutteringssituasjon setter vi gjerne opp kriterier som utdannelse, praktisk erfaring, personlige egenskaper osv. Så vurderer vi alle kandidatene i systematisk rekkefølge. Dersom søkerne ikke skiller seg på kriterium 1, går vi videre til kriterium 2. Får vi klaff der, stopper vi og velger den kandidaten som diskriminerer godt ifølge alternativene. Hvis ikke går vi videre til neste kriterium, og så videre, inntil vi finner første kandidat som skiller seg ut på det som nå er det øverste kriteriet på resten av listen. Dette er et eksempel på
a. raskhetsmetoden
*b. prioriteringsmetoden
c. ta-den-beste-metoden
d. ta-den-første-metoden

62. Forskning som sammenlikner verdien av komplekse økonomiske rasjonalitetsmetoder og enkle heuristikkmetoder, viser ofte at 
a. de enkle heuristikkmetodene er nesten like gode som de komplekse rasjonalitetsmetodene
b. heuristikkmetodene sparer mye i tid, men når aldri kvaliteten ved rasjonalitetsmetodene
*c. de enkle heuristikkmetodene er like gode som de komplekse rasjonalitetsmetodene
d. heuristikkmetodene er å foretrekke i enkle, men kommer til kort i komplekse, oppgaver

63. En svakhet i økologisk beslutningsteori er at man
*a. undervurderer feilkildene ved enkle heuristikker
b. undervurderer hvor mye individuelle forskjeller betyr
c. undervurderer den individuelle siden ved beslutninger
d. undervurderer gruppens betydning for beslutningsresultatet

64. Når folk protesterer på at når etterspørselen etter jobber går opp og tilbudet går ned er det rimelig at lønnsnivået går ned, er dette først og fremst et eksempel på at 
a. folk er irrasjonelle i sine vurderinger omkring tilbud og etterspørsel
b. den klassiske økonomiske teorien om tilbud og etterspørsel er feil
*c. folks rettferdighetsbetraktninger dominerer over økonomiske valg
d. folk er generelt mer følelsesorienterte enn rasjonelle i sine økonomiske valg

65. ______________ betyr i psykologisk beslutningsteori at man ubevisst tar beslutninger som er i strid med egne bevisste overbevisninger om rett og galt.
a. ubevisst etikalitet
b. irrasjonell etikalitet
c. opportunistisk etikalitet
*d. begrenset etikalitet
 
66. Personer som opererer innenfor en tapsvinkling 
a. er mindre tilbøyelig til å handle uetisk
*b. er mer tilbøyelig til å handle uetisk
c. handler mer uetisk i visse, helt spesielle situasjoner
d. er mindre tilbøyelig til å handle uetisk når de er ledere