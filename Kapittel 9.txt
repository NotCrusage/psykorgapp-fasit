1. Begrepet «holdning» befinner seg i skjæringspunktet mellom 
*a. individual- og sosialpsykologi
b. sosial- og organisasjonspsykologi
c. personlighets- og sosialpsykologi
d. kognisjons- og sosialpsykologi

2. Den viktigste forskjellen mellom begrepene «holdning» og «verdi» er at verdiene våre er 
a. abstrakte idealer som mangler referanse til kontekst og situasjon
b. abstrakte idealer som mangler referanse til individer og grupper
*c. abstrakte idealer som mangler referanse til spesifikke personer og objekter
d. abstrakte idealer som mangler referanse til situasjoner og objekter

3. En sammenlikning mellom holdninger og personlighetstrekk viser først og fremst at
a. begge kommer fra de samme kilder
b. det ikke er noen sammenheng mellom dem
c. holdninger er mer stabile enn personlighetstrekk
*d. personlighetstrekk er mer stabile enn holdninger

4. En holdning er en ___________som bare får mening og relevans i relasjon til objekter, situasjoner og mennesker i omgivelsene våre.
a. prosess
*b. disposisjon
c. evne
d. verdi

5. ___________er en samlebetegnelse for de fenomener våre psykologiske evalueringer er rettet mot.
*a. psykologisk objekt
b. psykologisk subjekt
c. psykologisk predikat
d. psykologisk komplement

6. _________refererer til saksinnholdet i en holdning.
a. verdi
b. konsept
*c. mening
d. idé

7. Følgende element inngår IKKE i de tre grunnleggende komponentene i holdninger:
a. emosjon
b. kognisjon
c. handling
*d. motivasjon

8. Følgende komponent er rettet mot handlingsobjektet:
a. handling
b. emosjon
c. kognisjon
*d. alle de ovennevnte komponentene

9. Med fordommer menes
a. negative forhåndsoppfatninger om utlendinger
*b. negative forhåndsoppfatninger, ofte med affektivt innslag
c. negative forhåndsoppfatninger med aggressivt innhold
d. negative forhåndsoppfatninger som fører til negative handlinger

10. Når atferdskomponenten i en holdning gir seg utslag i negativ handling, kalles dette for
a. devaluering
b. differensiering
c. negativisme
*d. diskriminering

11. Med «jobbholdning» menes
*a. relativt konsistente tanker, følelser og handlinger knyttet til ulike sider ved jobben
b. relativt forutsigbare tanker og handlinger en medarbeider gir uttrykk for i jobben
c. relativt personlige tanker, følelser og handlinger knyttet til ulike sider ved jobben
d. relativt konsistente verdier som personen forsøker å uttrykke i jobben sin 

12. Hva menes med jobbtilfredshet?
a. en følelsesmessig tilstand overfor jobben
b. opplevelse av muligheter og trivsel i jobben
*c. opplevelse av jobben som positiv eller negativ
d. tanker og følelser overfor jobben

13. De viktigste årsaker til jobbtilfredshet er
a. lønnsbetingelser, avansement og bonus
b. det sosiale miljøet og forholdet til lederne
c. tilbakemeldinger og selvstendig arbeid 
*d. samspillet mellom egne behov og det jobben tilbyr

14. Identifikasjon med og positivt engasjement for organisasjonen kalles
*a. jobbforpliktelse
b. jobbengasjement
c. jobbinspirasjon
d. jobbidentifikasjon

15. Ut fra Herzbergs teori skaper motivasjonsfaktorer
*a. trivsel i den grad de er til stede, men ikke mistrivsel dersom de ikke er til stede
b. stort sett trivsel dersom de er til stede, men mistrivsel kan likevel oppstå
c. alltid trivsel dersom de er til stede, mens mistrivsel skyldes personen selv
d. trivsel generelt, men bare hvis forholdene ligger godt til rette

16. Herzbergs tofaktorteori om jobbtilfredshet hører inn under den typen teori som kalles for 
a. prosessteori
b. duplisitetsteori
*c. innholdsteori
d. fasett-teori

17. Hvilket av følgende elementer er IKKE en hygienefaktor?
a. ledelse
b. lønn
c. status
*d. vekst

18. Hvilket av følgende elementer er IKKE en motivasjonsfaktor?
*a. jobbtrygghet
b. prestasjoner
c. anerkjennelse
d. forfremmelse

19. Når forhold som anerkjennelse, læring og vekst, involvering og ansvar mangler, vil dette ifølge Herzbergs teori føre til at de ansatte blir 
a. aktivt utilfredse
*b. nøytrale og distanserte
c. frustrerte og aggressive
d. avviste og utilfredse

20. Ifølge Herzbergs teori fører god lønn, behagelig fysisk miljø, status og sikkerhet til at medarbeiderne føler seg
a. aktivt og positivt tilfredse
*b. ikke utilfredse
c. tilfredse og motiverte
d. engasjerte og tilfredse

21. Ifølge Herzbergs teori vil negativ jobbtilfredshet først og fremst fremkomme som et resultat av at 
a. motivasjonsfaktorer mangler
*b. hygienefaktorer mangler
c. motivasjonsfaktorer er lavere enn hygienefaktorer
d. hygienefaktorer er lavere enn motivasjonsfaktorer

22. Den teorien som setter søkelyset på hvordan hver enkelt jobbkomponent er med på å bestemme en persons helhetlige jobbtilfredshet, kalles
a. komponent-teorien
b. diskrepansteorien
c. Herzberg-teorien
*d. fasett-teorien

23. En professor som trives med forskningsarbeidet, men ikke med undervisningen, kan best beskrives ut fra
a. innholdsteori
b. prosessteori
*c. fasett-teori
d. diskrepansteori

24. Indre jobbverdier inkluderer alle følgende eksempler UNNTATT
a. ønske om å ha utfordringer i jobben
*b. ønske om å oppnå belønning i jobben
c. ønske om å lære nye ting i jobben
d. ønske om å realisere seg selv i jobben

25. Når samspillet mellom person og jobbsituasjon fremheves som betydningsfullt for jobbtilfredshet, er dette karakteristisk for
a. innholdsteori
*b. prosessteori
c. fasett-teori
d. diskrepansteori

26. Når jobbtilfredshet først og fremst er et resultat av forholdet mellom det jobben har å by og personens forventninger, kalles dette for 
a. antesiperingsteori
b. normteori
c. prosessteori
*d. diskrepansteori

27. ____________betrakter jobbtilfredshet ut fra de mange aspektene ved jobben.
a. komponent-teori
b. innholdsteori
c. prosessteori
*d. fasett-teori

28. Følgende inngår IKKE som et element i fasett-teori om jobbtilfredshet:
*a. tidligere jobberfaring
b. lønn
c. kolleger
d. ledelse

29. Det praktisk verdifulle ved fasett-teorien om jobbtilfredshet er at den bidrar til
a. kunnskaper om hvordan arbeidsmiljøet bør innrettes
b. praktiske retningslinjer for leders forhold til medarbeidere
c. å gi en helhetsforståelse av spørsmålet om jobbtilfredshet
*d. en forståelse av enkeltaspektene ved jobbholdningene våre

30. ____________handler om jobbtilfredshet som funksjon av samspill mellom individ og arbeidsmiljø.
a. innholdsteori
*b. prosessteori
c. sosial teori
d. miljøteori

31. I prosessteori betraktes jobbutilfredshet som 
*a. samspillet mellom individet og det helhetlige arbeidsmiljøet
b. noe som utvikler seg som en prosess over lengre tid
c. en tilstand som er dynamisk og kan forandre seg mye over tid
d. samspillet mellom medarbeidernes jobbytelse og ledelsens forventninger

32. Hva er grunntesen i Lockes verdidiskrepansteori om jobbtilfredshet?
a. At mistrivsel er et produkt av forskjellen mellom jobbtilfredshet og jobbutilfredshet.
b. At mistrivsel er et resultat av forskjellen mellom nåværende og tidligere jobberfaringer.
*c. At mistrivsel skyldes forskjellen mellom det man ønsker seg, og det man får ut av jobben.
a. At mistrivsel skyldes forskjellen mellom medarbeiderens og organisasjonens verdier.

33. Ifølge Lockes verdidiskrepansteori blir ønsker og verdier som er relevante for jobbtilfredshet, vurdert langs to dimensjoner. Den ene går på personens vurdering av hvor personlig viktig og verdifullt et ønske og en verdi er. Den andre dimensjonen gjelder
a. graden av diskrepans mellom personens og organisasjonens ønsker og verdier
*b. graden av diskrepans mellom ønsket og det personen faktisk har oppnådd i jobben
c. graden av diskrepans mellom personens og kollegenes ønsker og verdier
d. graden av diskrepans mellom personens tidligere og nåværende jobbønsker og jobbverdier

34. Det har vært gjennomført et meget stort antall studier over sammenhengen mellom jobbtilfredshet og jobbproduktivitet. I en oppsummering av det meste av denne forskningen, hvor det totalt inngår over 50 000 deltakere, finner Judge et al. at sammenhengen ligger på ca. .30 uttrykt som korrelasjonsverdi. Hvordan kan vi best karakterisere en slik sammenheng?
a. meget svak sammenheng
*b. ikke en svak sammenheng
c. meget sterk sammenheng
d. svakere enn de fleste sammenhenger

35. En skinnsammenheng mellom to variabler fremkommer ved at en bakenforliggende, ikke-observert variabel er relatert til hvert variablel separat. Dette kalles for en 
a. skjult sammenheng
b. underliggende sammenheng
*c. spuriøs sammenheng
d. tilfeldig sammenheng

36. Når en sammenheng mellom to variabler, for eksempel jobbtilfredshet og jobbytelse, kausalt går begge veier, kalles dette for
a. spuriøs sammenheng
b. kuriøs sammenheng
c. dynamisk sammenheng
*d. resiprok sammenheng

37. Når en sammenheng mellom jobbtilfredshet og jobbytelse skyldes at jobbtilfredshet fører til en positiv humørtilstand, og at denne tilstanden fører til bedret jobbytelse, kalles dette for
a. resiprok sammenheng
b. multisammenheng
*c. indirekte sammenheng
d. flerkausalitet

38. Jobbforpliktelse er personens holdning til
a. sin spesielle jobb
b. ledelsen
*c. hele organisasjonen
d. menneskene i organisasjonen

39. Hvilken av de følgende fremgangsmåtene vil være MINST egnet hvis leder vil påvirke medarbeidernes jobbforpliktelse?
a. å synliggjøre innsatsen
*b. å gi dem høyere lønn
c. å gi gode, stabile ansettelsesbetingelser
d. å gi personlig ansvar

40. Vi kan skille mellom tre former for jobbforpliktelse. Hvilket av de følgende inngår IKKE blant disse?
a. engasjement basert på kontinuitet
*b. engasjement basert på konsistens
c. affektivt engasjement
d. normativt engasjement

41. Når organisasjonsengasjement er basert på medarbeiderens tro på organisasjonens mål og verdier, kalles det for
a. engasjement basert på kontinuitet
b. engasjement basert på konsistens
*c. affektivt engasjement
d. normativt engasjement

42.Når en person er svært opptatt av hva andre vil si hvis en slutter, kalles det for 
a. engasjement basert på kontinuitet
b. engasjement basert på konsistens
c. affektivt engasjement
*d. normativt engasjement

43. Når behovet for trygghet og stabilitet dominerer i en medarbeiders organisasjonsengasjement, er dette hovedsakelig et uttrykk for 
*a. engasjement basert på kontinuitet
b. engasjement basert på konsistens
c. affektivt engasjement
d. normativt engasjement

44. Ledelsen har stor innvirkning på medarbeidernes utvikling av positiv identifikasjon med bedriftens målsettinger og oppgaver. Salancik har her identifisert fire grunnleggende påvirkningsfaktorer. Hvilken av de følgende er IKKE på denne listen?
a. synlighet
b. tydeliggjøring
c. irreversible goder
*d. motivasjon

45. ____________ goder er goder som ikke kan tilbakekalles.
a. reversible 
*b. irreversible 
c. rekursive
d. irrekursive

46. Når arbeidsgiver tilbyr en pensjonsavtale som del av arbeidskontrakten, er dette å betrakte som eksempel på
a. reversible goder
*b. irreversible goder
c. rekursive goder
d. irrekursive goder

47. Når forpliktende engasjement øker som følge av medvirkning i beslutningstaking, kalles dette prinsippet for
a. synlighet
b. tydeliggjøring
*c. personlig ansvar
d. overføring

48. __________ er det perspektivet som vektlegger positive, oppbyggende faktorer som del av arbeidsmiljøet.
*a. berikelsesperspektivet
b. innholdsperspektivet
c. hygieneperspektivet
d. motivasjonsperspektivet

49. Hva menes med en psykologisk kontrakt?
a. en kontrakt som handler om det psykologiske innholdet i jobben
*b. en subjektivt opplevd gjensidig avtale om innsats og belønning
c. en muntlig avtale om hva den ansatte kan forvente seg av goder
d. en avtale i arbeidslivet som handler om psykologiske tjenester

50. Når en psykologisk kontrakt er snever og kortsiktig, snakker vi om en 
*a. transaksjonskontrakt
b. transformasjonskontrakt
c. transitiv kontrakt
d. intransitiv kontrakt

51. Når en psykologisk kontrakt utvikles over tid, kalles den for en
a. evolusjonskontrakt
*b. relasjonskontrakt
c. gjensidighetskontrakt
d. transaksjonskontrakt

52. Når man er opptatt av helseproblemer i arbeidslivet, kaller vi dette for
a. det psykologiske perspektivet
b. det sosiologiske perspektivet
*c. belastningsperspektivet
d. helseperspektivet

53. Det perspektivet som er opptatt av positive, oppbyggende faktorer i arbeidslivet, kalles
a. det hedonistiske perspektivet
b. epikurperspektivet
c. lykkeperspektivet
*d. berikelsesperspektivet

54. Hva er den vanligste definisjonen av termen «stress» i arbeidspsykologisk forskning?
a. manglende evne til å håndtere komplekse arbeidsutfordringer
b. manglende psykologisk beredskap for å tåle sterke belastninger
*c. manglende overensstemmelse mellom mestringsevne og utfordringer
d. medarbeidernes jobb-behov og de jobbtilbud ledelsen kan tilby

55. Hva er det BESTE eksemplet på negativt stress?
a. en leder som har vært svært negativ til en jobb man har gjort
*b. en leder som lenge har hatt en arbeidsbelastning som overstiger arbeidskapasiteten
c. en leder som har jobbet overtid over et lengre tidsrom
d. en leder som har mer enn hundre reisedager i året

56. Hvilke positive konsekvenser kan stress ha?
*a. skjerper oppmerksomhet, motivasjon og ytelse
b. skjerper evnen til problemløsning og kreativitet
c. skjerper evnen til å lære og utvikle seg
d. skjerper hukommelsen og persepsjonen

57. ______________er en teori hvor stress betraktes som resultat av samhandlinger mellom individ og miljø.
a. miljømodell
b. transformasjonsmodell
*c. transaksjonsmodell
d. sosialpsykologisk modell

58. Ifølge McGrath kan stress best forstås som resultat av en prosess som løper gjennom fire stadier i følgende rekkefølge:
a. tolkning, krav, konsekvenser, responser
*b. krav, tolkning, responser, konsekvenser
c. responser, konsekvenser, tolkning, konsekvenser
d. konsekvenser, responser, tolkning, konsekvenser

59. I ____________ kan stress forstås som resultat av et forløp hvor de kritiske elementer virker gjensidig inn på hverandre.
a. interaksjonsperspektivet
b. stadieperspektivet
c. dynamismeperspektivet
*d. prosessperspektivet

60. «Stressorer» kan best forstås som
a. effekter av stress
b. reaksjoner på stress
*c. stimuli som stresser
d. personer som stresser

61. Utbrenthet er først og fremst en tilstand hvor man
a. er sliten og utmattet etter en hard arbeidsøkt
*b. er fysisk og mentalt utmattet og har mistet overskudd og arbeidsglede
c. er utmattet etter en periode med ekstra hardt kjør for arbeidsplassen sin
d. er både mentalt og fysisk stresset helt ned

62. Den mest sentrale komponenten i utbrenthet synes å være
*a. mental utmattelse
b. avpersonalisering
c. eksistensiell angst
d. mental frustrasjon

63. Cooper fremhever fem faktorer i arbeidsmiljøet som særlig betydningsfulle for utviklingen av stress. Hvilken av de følgende er IKKE blant de faktorene Cooper nevner i sin modell?
a. jobbfaktorer
*b. intellektuell kapasitet
c. sosiale relasjoner
d. organisasjonsstruktur og -klima

64. Noen individer er mer disponert for stress enn andre. Disse kalles gjerne for
*a. type A-personligheter
b. type B-personligheter
c. type C-personligheter
d. type D-personligheter

65. I helsesammenheng viser forskning at når personen har «sosial» støtte,
a. føler man lettelse over at man er populær
b. blir man mer opptatt av hva folk rundt en synes om måten man løser sine oppgaver på
c. aksepterer man høyere stressnivå fordi man ser at også andre tåler det
*d. dempes stressreaksjoner og følgene av slike reaksjoner

66. Hva menes med «buffereffekter» i stressteori?
a. effekt av ulike faktorer som øker sårbarheten for stress 
*b. effekt av ulike faktorer som virker skjermende og formildende på stress
c. effekt av ulike faktorer som skjermer enkelte individer for stress
d. effekt av ulike faktorer som gjør at stress virker positivt for noen og negativt for andre

67. ____________betyr god evne til å mestre stress.
a. tøffhet
*b. hardførhet
c. stringens
d. stressførhet

68. En organisasjon ønsker å legge opp til et lavere stressnivå blant sine ansatte. Organisasjonspsykologisk forskning viser at man da i alminnelighet gjør best i å
a. øke det generelle lønnsnivået
b. innføre innsatsbasert lønnssystem
c. styrke den sentrale ledelsen
*d. sette søkelyset på tiltak for økt jobbengasjement

69. En «intrapersonlig konflikt» er en uoverensstemmelse mellom
*a. tanker og følelser i personen selv
b. tanker og følelser individer imellom
c. tanker og følelser innenfor en organisert gruppe
d. tanker og følelser som hører til ulike roller en person har

70. Erkjent konflikt betyr at
a. personen har erkjent at det er en konflikt
b. det er allment erkjent at det er en konflikt
*c. begge sider er klar over at det er en konflikt
d. konflikten er blitt erkjent som offisiell

71. Når intensjonene i en konfliktsammenheng «oversettes» til atferd som vil utløse reaksjoner hos motparten, og prosessen går videre, kalles dette for
a. reaksjoner på konflikten
b. erkjent konflikt
*c. konfliktutløst atferd
d. spesifikke intensjoner i konflikten

72. _______________ er en konflikttilstand som virker positivt mobiliserende.
a. dynamiske konflikter
b. positive konflikter
*c. konstruktive konflikter
d. kreative konflikter

73. En vanlig modell for konflikter beskrives ofte i form av fem stadier som utfolder seg i følgende rekkefølge:
a. oppfattet konflikt, følt konflikt, latent konflikt, manifest konflikt, etter konflikt
b. følt konflikt, oppfattet konflikt, latent konflikt, manifest konflikt, etter konflikt
c. manifest konflikt, følt konflikt, latent konflikt, oppfattet konflikt, etter konflikt
*d. latent konflikt, oppfattet konflikt, følt konflikt, manifest konflikt, etter konflikt

74. I konflikthåndtering peker fagfolk, som hovedregel, på at det er viktig å 
a. konfrontere konflikten
b. redefinere konflikten
c. dempe ned konflikten
*d. avklare konflikten

75. Når vi snakker om antisosial atferd, mener vi gjerne
*a. destruktiv handling som bryter med sosiale og etiske normer
b. aggressiv atferd som bryter med sosiale og etiske normer
c. negativ atferd som bryter med sosiale og etiske normer
d. voldelig atferd som bryter med sosiale og etiske normer

76. Når en person er mobbet, betyr dette at personen har blitt utsatt for plagsomme, negative handlinger 
a. en eller flere ganger fra en eller flere andre personer
b. over et langt tidsrom fra flere andre personer
*c. gjentatte ganger over en viss tid fra en eller flere andre
d. gjentatte ganger over en viss tid fra mange andre personer

77. Hvilket av de følgende er IKKE et eksempel på direkte mobbing?
*a. ryktedannelse
b. trusler 
c. underkjenning
d. utskjelling

78. Hvilket av de følgende er IKKE et eksempel på indirekte mobbing?
*a. trusler
b. baksnakking
c. ryktedannelse
d. latterliggjøring

79. Flere studier viser at de fleste av dem som rammes av mobbing, 
a. har en nevrotisk type personlighet
b. har en aggressiv type personlighet
c. har en unnvikende type personlighet
*d. ikke avviker i type personlighet

80. Hvilket av de følgende alternativene er den beste definisjonen på en varsler?
*a. en person som sier offentlig ifra om klanderverdige forhold
b. en person som rapporterer klanderverdige forhold til politiet
c. en person som skriver i avisen om klanderverdige forhold
d. en person som rapporterer klanderverdige forhold til ledelsen

81. De psykologiske jobbkravene i arbeidsmiljøloven kan sies å være skrevet ut fra et
*a. belastningsperspektiv på arbeidsmiljø
b. berikelsesperspektiv på arbeidsmiljø
c. psykososialt perspektiv på arbeidsmiljø
d. sosioaktivistisk perspektiv på arbeidsmiljø

82. Retningen som kalles for positiv psykologi, fremhever betydningen av
a. at medarbeidere må behandles på en positiv måte i arbeidslivet
*b. positiv tenkning for individets velvære og tilpasningsevne
c. positive, arbeidsmiljøfremmende tiltak for medarbeidernes helse
d. positiv ledelse som den viktigste faktoren i et godt arbeidsmiljø