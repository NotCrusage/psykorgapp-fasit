1. Hva kalles kvaliteten på det sosiale og følelsesmessige samspillet mellom medlemmene i en organisasjon?
a. den psykologiske organisasjonskulturen
b. det psykologiske organisasjonsklimaet
*c. det psykososiale arbeidsmiljøet
d. det sosioemosjonelle arbeidsmiljøet

2. Verdibegrepet kan BEST beskrives på
a. individnivå
b. gruppenivå
c. organisasjonsnivå
*d. alle de ovennevnte nivåene

3. Verdier beskrives BEST som
a. fleksible regler om hva som er rett og galt
*b. prinsipper og overbevisninger om hva som er rett og galt
c. universelle regler over tid om hva som er rett og galt
d. vedtatte regler om hva som er rett og galt

4. Hva er hovedtanken bak begrepet «skjulte verdier»?
*a. verdier som det er lite åpenhet om, men som styrer atferd
b. verdier som er umoralske, men som styrer atferd
c. verdier som er hemmelige, men som styrer atferd
d. verdier som bevisst holdes skjult, men som styrer atferd

5. ___________ er verdier som er lette å formulere, og som det på overflaten er stor enighet om. 
a. perifere verdier
*b. åpne verdier
c. kjerneverdier
d. skjulte verdier

6. Overflatiske verdier som det relativt sett er lettere å endre, kalles for
*a. perifere verdier
b. åpne verdier
c. kjerneverdier
d. skjulte verdier

7. Godt forankrete verdier som relativt sett er vanskeligere å endre, kalles for
a. dype verdier
b. åpne verdier
*c. kjerneverdier
d. personlige verdier

8. Hvilke verdier er involvert i spørsmålet om dødsstraff?
a. lukkete verdier
b. åpne verdier
*c. kjerneverdier
d. skjulte verdier

9. Eksempler på mål og idealer som det på overflaten er stor enighet om, er likhet og rettferdighet. Hvilken type verdier snakker vi om her?
*a. perifere verdier
b. åpne verdier
c. kjerneverdier
d. skjulte verdier

10. Hvilke verdier er lite manifeste, men har ofte en lang utviklingshistorie?
a. dybdeverdier
b. åpne verdier
c. kjerneverdier
*d. skjulte verdier

11. Rokeach skiller mellom fire ulike hovedfunksjoner som verdier har. Hvilken av de følgende er IKKE blant disse?
a. Verdier er en standard og veiviser for beslutninger og handlinger.
*b. Verdier er et personlig grunnlag for mestringsevne.
c. Verdier gir oss motivasjon for våre handlinger.
d. Verdier gir en plan for konfliktløsning og beslutninger.

12. __________ er et system hvor verdier er ordnet etter relativ betydning.
a. verdisystem
*b. verdihierarki
c. verdirangering
d. verditabell

13. Ytre jobbverdier har sammenheng med
*a. konsekvensen av ens arbeid, som for eksempel belønninger
b. konsekvensen av innholdet og meningen med arbeidet
c. konsekvensen av hardt og godt arbeid
d. konsekvensen av leders vurderinger og verdier

14. Følgende er eksempel på indre jobbverdier:
*a. utvikle eget ansvar
b. jobbtrygghet
c. tid til familie og hobbyer
d. alle de ovennevnte eksemplene

15. Et sett av verdier som er ordnet i organiserte relasjoner, kalles 
a. et verdihierarki
b. en verdimodell
*c. et verdisystem
d. en verditeori

16. Når vi snakker om grunnleggende verdier og antakelser knyttet til virkelighetsforståelse og måter å gjøre ting på, dreier dette seg om
a. psykososialt arbeidsmiljø
b. etisk arbeidslivsmiljø
c. organisasjonsklima
*d. organisasjonskultur

17. Den VIKTIGSTE forskjellen mellom organisasjonsklima og organisasjonskultur er
a. at organisasjonskultur er en realitet, og organisasjonsklima er en metafor
*b. at organisasjonsklima er det ytre uttrykket for organisasjonskultur
c. at organisasjonsklima bare beskriver visse sider ved organisasjonskultur
d. at organisasjonsklima beskriver forhold som går dypere enn organisasjonskultur

18. Å behandle sykehuspasienter som «hele mennesker» er uttrykk for den kjerneverdien vi kaller for
a. åpenhet
b. frihet
c. vennlighet
*d. sensitivitet

19. Hvilket av alternativene under er ifølge organisasjonspsykologisk teori det BESTE eksemplet på en grunnleggende dimensjon ved organisasjonskultur?
*a. belønningssystemet
b. det fysiske miljøsystemet
c. produktivitetssystemet
d. kompetansesystemet

20. Når vi i organisasjonsfag snakker om verdier som en kollektiv størrelse, er vi opptatt av
a. samfunnets verdier
*b. organisasjonskultur
c. organisasjonsklima
d. arbeidsmiljø

21. J. Martin er en organisasjonsforsker som hevder at fire kjerneverdier i organisasjonskultur er spesielt viktige. Hvilket av de følgende alternativene er IKKE blant disse?
a. graden av sensitivitet overfor kunder
b. frihet til å utvikle nye ideer
c. villighet til å ta risikoer
*d. åpenhet for medarbeidere

22. Når verdier og antakelser ikke er dypt forankret, åpner dette for 
a. la-det-skure ledelse
b. totalitær kultur
*c. mer formell styring
d. mindre formell styring

23. I de fleste organisasjoner lever flere mindre kulturer sitt eget liv. Disse kalles for
a. minikulturer
*b. subkulturer
c. datterkulturer
d. substituttkulturer

24. Når kulturen gir standarder og kriterier for handling, kalles dette for
a. mønsterfunksjonen
b. normfunksjonen
c. rollefunksjonen
*d. modellfunksjonen

25. En viktig funksjon ved kultur er å eliminere usikkerhet. Da snakker vi om
a. risikoreduksjon
b. stabiliseringsfunksjon
c. integreringsfunksjon
*d. angstreduksjon

26. Når vi snakker om «sterk kultur», handler dette om 
a. psykologisk sterk
b. sosiologisk sterk
c. historisk sterk
*d. alle nevnt over

27. God kundebehandling er et eksempel på den kulturfunksjonen som kalles
a. integrering
*b. sensitivitet
c. åpenhet
d. alle nevnt over

28. Subkulturer forekommer
a. bare i store organisasjoner
*b. i de aller fleste organisasjoner
c. bare i organisasjoner med lang historie
d. bare i hi-tech organisasjoner

29. Hva er de mest sentrale generelle funksjonene til organisasjonskultur?
*a. mening og stabilitet
b. motivasjon og effektivitet
c. normer for identitet
d. ideologi og styring

30. Hva kan sies å være en viktig dysfunksjon ved sterk kultur?
a. skaper frykt og angst
b. opprettholder makstrukturer
*c. skaper motstand mot endring
d. støter folk fra seg

31. Hva er en typisk feilkilde ved seleksjon til organisasjoner?
a. overser de beste kandidatene 
b. skjer altfor fort og overflatisk 
c. bruker feil metodikk for utvelgelse
*d. velger medarbeidere som likner en selv

32. Hva menes med resiprok sosialisering? 
a. hensynsfull påvirkning
*b. gjensidighet i påvirkning
c. reproduktiv påvirkning
d. retroaktiv påvirkning

33. Den som mottar opplæring fra en mentor, kalles en 
*a. adept
b. adapt
c. adopt
d. adøpt

34. Siste trinnet i en typisk veiledningsprosess kaller man gjerne for
a. kultivering
b. separasjon
*c. omdefinering
d. adaptasjon 

35. Hvilken funksjon har «helter» i formidlingen av kultur?
a. gir en sterk norm å strekke seg etter
*b. personifiserer grunnleggende verdier
c. gir medarbeidere styrke til å stå opp for organisasjonen
d. representerer organisasjonens ansikt utad

36. Tilpasning til endrete skatteregler er en type endring som kan kalles for
a. proaktiv
*b. reaktiv
c. inkrementell
d. adaptiv

37. ___________ er en type endringsmodell der endring betraktes som et resultat av dynamikken mellom motstridende krefter.
a. dynamisk modell
b. likevektsmodell
*c. kraftfeltsmodell
d. vekselvirkningsmodell

38. Fase tre i omstillingskurvemodellen for endring kalles for
a. tilpasningsfasen
b. reaksjonsfasen
*c. undersøkelsesfasen
d. fornektingsfasen

39. Første fase i omstillingskurvemodellen kalles for 
a. tilpasningsfasen
b. reaksjonsfasen
c. undersøkelsesfasen
*d. fornektingsfasen

40. Når man har erkjent vanskelighetene og begynner å arbeide fremover, kalles dette i omstillingskurvemodellen for
a. tilpasningsfasen
b. reaksjonsfasen
*c. undersøkelsesfasen
d. fornektingsfasen

41. En konkurransesituasjon med raske endringer hvor det er vanskelig å holde på etablerte konkurransefordeler, kalles for
*a. hyperkonkurranse
b. metakonkurranse
c. dobbeltkonkurranse
d. superkonkurranse 

42. Når en bedrift er engasjert i å forstå noe som er nytt, uventet eller forvirrende, kalles dette i kognitiv organisasjonspsykologi for
a. konstruktdannelse
b. kognitiv strukturering
*c. meningsskaping
d. skjematisering

43. Når organisasjonen selv skaper den situasjonen de forsøker å forstå, kalles dette i kognitiv organisasjonspsykologi for
a. situasjonsdannelse
b. iscenesetting
*c. scenario
d. situasjonsredigering

44. Nedbemanning er et eksempel på
*a. reaktiv adaptasjon
b. proaktiv adaptasjon
c. reaktiv innovasjon
d. proaktiv innovasjon

45. Tilpasning til en fremtidig situasjon med nye, sterke miljøavgifter er et eksempel på
a. reaktiv adaptasjon
*b. proaktiv adaptasjon
c. reaktiv innovasjon
d. proaktiv innovasjon

46. Tilpasning til en situasjon med sterkt reduserte oljepriser kaller særlig på
a. reaktiv adaptasjon
b. proaktiv adaptasjon
*c. reaktiv innovasjon
d. proaktiv innovasjon

47. Tilpasning til en tenkt fremtidig situasjon hvor solcelle-energi er dominerende, kaller på 
a. reaktiv adaptasjon
b. proaktiv adaptasjon
c. reaktiv innovasjon
*d. proaktiv innovasjon

48. __________ refererer til verdier og antakelser som er dypt forankret og konsekvent håndhevet.
a. dybdekultur
*b. sterk kultur
c. offisiell kultur
d. åpen kultur

49. Plutselige utskiftninger av nøkkelpersonell er gjerne intense opplevelser som kan være egnet til å 
a. svekke kulturen
*b. styrke kulturen
c. splitte kulturen
d. forankre kulturen

50. Hvilket av punktene under beskriver BEST subkultur?
a. ukultur som er undergravende, og som lederne er på vakt overfor
b. minikultur som holdes i det skjulte
c. minikultur som er mindre betydningsfull enn hovedkulturen
*d. kultur som lever sitt eget liv innenfor hovedkulturen

51. Hva er den RIKTIGSTE beskrivelsen av hovedfunksjoner ved organisasjonskultur?
a. skape identitet, stabilitet, gode lønnsbetingelser og høyt engasjement
b. skape trivsel, meningsfullt arbeid, identitetsfølelse og stabilitet
c. skape trygge jobber, stabilitet, meningsfullt arbeid og gode sosiale forhold
*d. skape stabilitet, identitet, mening og forpliktende engasjement

52. Hva kalles den funksjonen som har å gjøre med å skape fellesskap, samhold og felles oppfatninger?
*a. integreringsfunksjonen
b. solidaritetsfunksjonen
c. sosialiseringsfunksjonen
d. identitetsfunksjonen

53. Organisasjonsforskeren E. Schein nevner flere faktorer som er viktige for utviklingen av organisasjonskultur. Hvilken av følgende faktorer inngår IKKE blant disse hovedfaktorene?
a. grunnlegger av bedriften
b. ytre miljø
c. medarbeiderne
*d. konkurrentene

54. Hvordan holdes organisasjonskulturen best ved like?
*a. ved seleksjon, sosialisering og belønningsprosedyrer
b. ved sosialisering, opplæring og oppdaterte kurser
c. ved seleksjon, ritualer, sterk ledelse og opplæring
d. ved sterk ledelse, mentorvirksomhet og lederopplæring

55. ___________ er en prosess hvor medarbeidere tilpasses / tilpasser seg organisasjonens normer, verdier og antakelser.
a. akulturering
b. kultivering
*c. sosialisering
d. mentorering

56. Et aktivt lærlingforhold mellom mentor og adept betegnes ofte som
a. symbiose
*b. kultivering
c. partnerskap
d. utvikling

57. Alle punktene under er viktige i formidling av organisasjonskultur, unntatt
a. sjargong
b. myter
c. helter
*d. metaregler

58. Personer som overfører kultur ved å personifisere organisasjonens verdier, blir gjerne rollemodeller og bedriftens ansikt utad. De kalles i organisasjonspsykologisk teori gjerne for
a. mentorer
*b. helter
c. karismatikere
d. transaktører

59. Hvilke betingelser øker sjansene MEST for kulturendringer i en organisasjon?
a. at det foreligger en status quo-situasjon som har eksistert veldig lenge
*b. at det foreligger en krise som organisasjonen må takle
c. at det foreligger en spesielt sterk organisasjonskultur
d. at det foreligger en spesielt sterk økonomisk situasjon i organisasjonen

60. ________ refererer til en kultur på siden av hovedkulturen.
*a. subkultur
b. bikultur
c. delkultur
d. suprakultur

61. Organisasjonspsykologisk forskning viser at de organisasjonene som er mest mottakelige for forandringer, gjerne er 
a. store organisasjoner
b. modne organisasjoner
*c. nyopprettete organisasjoner
d. etablerte organisasjoner

62. Organisasjonsforskeren O. Hellesøy nevner flere ulike tolkningsrammer som er viktige for å forstå organisasjoner med særlig tanke på organisasjonsendring. Hvilken av følgende inngår IKKE blant disse tolkningsrammene?
a. HR-rammen (de menneskelige ressursene)
*b. den filosofiske rammen
c. den politiske rammen
d. den symbolske rammen

63. Organisasjonsendringer handler (først og fremst) om endringer i
a. strategi
b. struktur
c. operasjonsprosedyrer
*d. alle de ovennevnte alternativene

64. I den såkalte omstillingskurven for organisasjonsendring basert på en modell utviklet av D.T. Jaffee og T.D. Jick, beskrives et reaksjonsmønster som inndeles i fire faser i følgende rekkefølge:
a. reaksjonsfasen, benektingsfasen, undersøkelsesfasen, tilpasningsfasen
b. undersøkelsesfasen, tilpasningsfasen, benektingsfasen, reaksjonsfasen
*c. benektingsfasen, reaksjonsfasen, undersøkelsesfasen, tilpasningsfasen
d. undersøkelsesfasen, benektingsfasen, tilpasningsfasen, reaksjonsfasen

65. Proaktiv adaptasjon handler om 
a. reagere raskt på trusler
b. å finne nye løsninger, kreativitet
c. restrukturering og nedbemanning
*d. ny læring med tanke på fremtidige utfordringer

66. I en teknologibedrift møtte man utfordringene fra en ny og farlig konkurrent ved å legge ned flere produksjonslinjer og fokusere på det produktet som solgte best. Dette kan sies å være en endring som har å gjøre med
a. proaktiv adaptasjon
*b. reaktiv adaptasjon
c. reaktiv innovasjon
d. proaktiv innovasjon

67. Driveren bak proaktiv innovasjon er gjerne
a. trussel fra en ny konkurrent som er kommet inn på banen
b. antesipering av fremtidige trusler man ser i horisonten
*c. visjoner om ønskede fremtidige situasjoner for organisasjonen
d. trusler fra mange områder i det sentrale markedet til organisasjonen

68. Når bedriften møter omgivelsene sine med sitt eget «dataformat» og tolker begivenhetene deretter, kalles dette for
a. datadrevet persepsjon 
b. toppstyrt persepsjon
c. lederpersepsjon
*d. skjemadrevet persepsjon

69. Motstand mot endring i en organisasjon har mange signaler. Hvilket av de følgende er IKKE blant dem som ligger høyest på denne listen?
a. forvirring
b. ubetinget kritikk
*c. mer mobbing
d. sabotasje

70. Listen over årsaker til motstand mot forandringer er lang, men ifølge oppstillingen til D.L. Conner er følgende IKKE på listen over de mest fremtredende, spesifikke faktorene:
a. mangler tillit til ledelsen
b. avviser innblandning
c. redd for å miste status
*d. har urealistisk selvbilde

71. Flere organisasjonsbetingelser peker seg ut som særlig viktige for kreativ utfoldelse i organisasjonslivet. Følgende er IKKE blant de mest fremtredende i denne sammenheng:
a. hensiktsmessige evalueringsformer
b. mulighet for autonomi
c. hensiktsmessige belønningssystemer
*d. prestasjonsorientert ledelse

72. ___________ er en metode hvor man skaper en idékonflikt for å få et nytt perspektiv på problemet.
a. delphi-metoden
*b. dialektikk
c. brainstorming
d. synektikk

73. Det viktigste prinsippet i brainstorming er
*a. å skille idéutvikling og idéevaluering
b. å kombinere idéutvikling og idéevaluering
c. at noen gjør idéutvikling og andre idéevaluering
d. at idéutvikling og idéevaluering får like stor vekt

74. ___________ er ledelse basert på visjon knyttet til verdier.
a. karismatisk ledelse
b. visjonær ledelse
c. etisk ledelse
*d. verdibasert ledelse

75. Etikk er en kode av moralbegreper som 
a. handler om hva som er rett og galt
*b. er en veiviser for hva som er rett og galt
c. handler om hvordan man skal oppføre seg 
d. handler om samfunnets grunnleggende verdier