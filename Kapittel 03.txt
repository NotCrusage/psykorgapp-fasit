1. Hva mener vi mest presist med begrepet «dynamiske prosesser»?
*a. psykologiske «krefter» som aktiviserer og gir retning og intensitet til individets handlinger
b. psykologiske «krefter» som fører til endringer i individets handlinger
c. psykologiske «krefter» som bestemmer styrken i individets handlinger
d. psykologiske «krefter» som karakteriserer en sterk personlighet

2. Hva menes med begrepet «emosjoner»?
a. det samme som vi i dagliglivet forstår som følelser
*b. følelser, affekter og humørtilstander
c. følelser og affekter
d. affekter og humørtilstander

3. Med «affektrevolusjonen» mener vi
a. en psykologisk tilstand hvor affektene helt tar overhånd
b. en radikal teori om at det er affektene som egentlig styrer vår atferd
*c. en radikal reorientering i synet på affekt i organisasjonslivet
d. en konflikttilstand mellom ledelse og medarbeidere som er affektiv

4. Emosjoner i organisasjonslivet er først og fremst
a. en kilde til konflikt mellom medarbeidere
b. en tilstand som hindrer effektiv problemløsning
c. en tilstand som gir arbeidet mening og glede
*d. en kilde til energi med både positive og negative sider

5. Tanke og følelse er
a. uavhengige som fenomener, men kan påvirke hverandre
b. uavhengige som fenomener, men tanke kan påvirke følelse
c. uavhengige som fenomener, men følelse kan påvirke tanke
*d. uavhengige som begreper, men gjensidige som fenomener

6. Personer med hjerneskade hvor forbindelsen mellom høyere tankeprosesser og emosjonelle tilstander brytes, har
a. store problemer med abstrakte resonneringsoppgaver
b. lavere IQ enn personer uten slik hjerneskade
*c. spesielle problemer med sosial og praktisk resonnering
b. sterkt redusert hukommelse og arbeidsminnekapasitet

7. Grunnleggende affektive tilstander uten innslag av kognitive fortolkninger kalles i klassisk emosjonsteori for 
a. primæraffekter
*b. kjerneaffekter
c. basisaffekter
d. bioaffekter

8. «Følelseshjulet» er en modell som 
a. viser hvordan følelser beveger seg syklisk gjennom mange ulike stadier
*b. gir en systematisk beskrivelse av det grunnleggende følelsesspekteret vårt
c. gir en systematisk beskrivelse av hvordan ulike følelser påvirker hverandre gjensidig
d. beskriver hvordan ulike følelser kan forsterkes og akselerere på grunn av aktiveringsnivå

9. Teorien som ligger til grunn for «følelseshjulet», består av to uavhengige grunndimensjoner. Disse to grunndimensjonene er
*a. aktivering–deaktivering og behag–ubehag
b. stresset–avstresset og behag–ubehag
c. varm–kald og aktivering–deaktivering
d. biologisk–sosial og behag–ubehag

10. Når en er utkjørt og apatisk, kan dette beskrives som et produkt av 
a. høy aktivering og lav negativ følelse
b. høy aktivering og høy negativ følelse
*c. lav aktivering og høy negativ følelse
d. lav aktivering og lav negativ følelse

11. Hva er de skarpeste motpolene mellom følgende følelsestilstander?
a. ubekymret – tilfreds versus dyster – trist
*b. opphisset – nervøs versus avslappet – rolig
c. avslappet – rolig versus utkjørt – apatisk
d. opprømt – sprudlende versus opphisset – nervøs

12. I en intervjusituasjon opptrådte en kandidat utpreget avslappet og rolig. Hvor på følelseshjulet vil du plassere denne personen?
a. lav aktivering – høy positiv affekt
b. høy aktivering – høy positiv affekt
c. middels aktivering – middels positiv affekt
*d. lav aktivering – lav positiv affekt

13. En begrensning ved teorien om følelseshjulet er at den ikke beskriver
a. forskjeller i følelser mellom ulike individer
b. kulturelle forskjeller i følelsestilstander
*c. betydningen av kontekst for følelsestilstander
d. personlighetens rolle for følelsestilstander 

14. ___________er den situasjonsbestemte sammenhengen en følelse forekommer i.
a. stimulussituasjonen
b. den ubetingete stimulus
*c. konteksten
d. sosio-situasjonen

15. En svakhet ved tradisjonelle teorier om emosjoner i organisasjonspsykologi er
*a. ensidig vekt på negative emosjoner
b. ensidig vekt på den depressive siden ved emosjoner
c. ensidig vekt på emosjoners engstelige karakter
d. at de ikke tar hensyn til individuelle forskjeller i emosjoner

16. Et viktig nytt perspektiv i synet på emosjoner i organisasjoner er
*a. vekt på hvordan emosjoner påvirker atferd i organisasjoner
b. vekt på emosjoner som konsekvenser av atferd i organisasjoner
c. vekt på emosjoner som resultat av lederatferd i organisasjoner
d. vekt på emosjoners rolle for effektiv lederatferd i organisasjoner

17. _______________ er atferd rettet mot å hjelpe, støtte og glede andre.
a. emosjonsatferd
b. sosioemosjonell atferd
*c. prososial atferd
d. proemosjonell atferd

18. Når den emosjonelle stemningen på jobben er god, kalles dette for
a. positiv emosjonstilstand
*b. positiv humørtilstand
c. positiv affekttilstand
d. positiv følelsestilstand

19. Når folk er villige til å arbeide utover det som forlanges på jobben, er dette uttrykk for 
a. positiv affekttilstand
b. positiv humørtilstand
*c. forpliktende organisasjonsengasjement
d. forpliktende lojalitetsfølelse

20. _____________ er handlinger som er utført uten ytre styring, og som ikke er påkrevd i en aktuell situasjon.
*a. spontanatferd
b. impulsatferd
c. følelseshandling
d. ubetinget respons

21. Hva er IKKE et eksempel på spontanatferd i organisasjoner?
a. tilbøyelighet til å fremme konstruktive forslag
*b. tilbøyelighet til å vise aggressiv atferd
c. tilbøyelighet til å beskytte organisasjonen
d. tilbøyelighet til å utvikle seg selv

22. Kreativ problemløsning
a. fremmes av positiv humørtilstand
b. hemmes av negativ humørtilstand
*c. kan fremmes av både positiv og negativ humørtilstand
d. er upåvirket av humørtilstand

23. _________ er en ekstremt positiv og prestasjonsbefordrende tilstand.
a. manisk tilstand
b. euforisk tilstand
c. affektoman tilstand
*d. flyttilstand

24. Den ene grunnbetingelsen som fører til flyttilstander, har med kompetanse å gjøre. Den andre har med _________ å gjøre
a. intelligens
*b. utfordring
c. aktivering
d. affekt

25. Hva er den gunstigste betingelsen for å oppnå flyttilstand?
a. høy kompetanse og høy utfordring
b. høy kompetanse og middels utfordring
*c. høyt samsvar mellom kompetanse og utfordring
d. litt høyere utfordring enn kompetansenivå

26. En svakhet ved flytteorien er at den
*a. er upresis og lite analytisk
b. dekker et for snevert kompetanseområde
c. er «elitistisk»
d. er altfor bred

27. Hvilken tilstand fører ifølge flytteorien høy utfordring og lav kompetanse til?
a. depresjon
*d. angst
c. nervøsitet
d. tvangsnevrose

28. Hvilken tilstand fører ifølge flytteorien høy kompetanse og lav utfordring til?
a. angst
b. depresjon
c. tvangsnevrose
*d. kjedsomhet

29. Hva må ifølge flytteorien lederen gjøre for å øke sannsynligheten for at medarbeidere skal finne sin flytsone?
a. legge oppgavekravet godt under kompetansenivået
b. legge oppgavekravet godt over kompetansenivået
*c. legge oppgavekravet nøyaktig i balanse med kompetansenivået
d. legge oppgavekravet litt høyere enn kompetansenivået

30. Et viktig område som ikke dekkes av flytteorien, er
*a. individuelle forskjeller i personlighet og evne
b. individets sosiale kompetanse
c. individets behov for anerkjennelse
d. individets prestasjonsmotivasjon

31. ____________er en persons tilbøyelighet til å tilskrive en person positive egenskaper.
*a. glorieeffekten
b. illusjonseffekten
c. overestimeringseffekten
d. stimuleringseffekten

32. Medarbeidere som ofte kommer med konstruktive forslag til forbedringer, er ofte
a. personer med høy sosial intelligens
b. personer som er opportunistiske
c. personer som er utadvendte
*d. personer som har positiv emosjonell legning

33. _________er en generell og stabil legning til å vise negative følelser og dårlig humør.
a. emosjonell labilitet
*b. negativ emosjonell legning
c. introvert disposisjon
d. passiv aggressivitet

34. Personer med positiv emosjonell legning karakteriseres av 
a. tilbøyelighet til å beskytte organisasjonen
b. tilbøyelighet til å utvikle seg selv 
c. tilbøyelighet til å skape godvilje
*d. alle tilbøyeligheter nevnt over

35. _________er støtte og stimulans fra sosiale omgivelser.
a. organisasjonsstøtte
b. personstøtte
c. kollegastøtte
*d. sosial støtte

36. Hva er den viktigste faren ved at personer med positiv emosjonell legning gjennomgående får gunstigere vurderinger fra leder?
a. reduserer prestasjonene til personen
*b. ikke samsvar med faktisk kompetanse
c. skaper urealistiske forventninger
d. skaper misunnelse hos kolleger

37. Den viktigste begrensningen ved tesen om betydningen av positive emosjoner i arbeidslivet er at man undervurderer at 
a. positive emosjoner ofte har liten sammenheng med faktiske prestasjoner
b. positive emosjoner ofte har negative konsekvenser for prestasjoner
c. positive emosjoner gir bedre sosiale konsekvenser, men lavere oppgaveprestasjoner
*d. positive emosjoner kan føre til diskriminering av kolleger med annen legning

38. Forskjellen på «angst» og «frykt» er at
a. angst er en mer intens følelse
b. angst varer lenger enn frykt
*c. angst ikke har et objekt slik frykt har
d. angst har mer uheldige sosiale konsekvenser

39. Angst kan virke særlig hemmende på 
a. verbal tenkning
*b. innovativ tenkning
c. strategisk tenkning
d. praktisk tenkning

40. ________er en forbigående, ubehagelig følelse knyttet til forhold i foreliggende situasjon.
a. panikkangst
b. hysterisk angst
c. nevrotisk angst
*d. episodisk angst

41. Å ta telefon samtidig som man skrive er en e-post er et eksempel på
*a. multitasking
b. overtasking
c. metatasking
d. flertasking
 
42. __________er sterkt negativ sinnsstemning med nedsatt selvbilde.
a. nevrose
b. psykose
*d. depresjon
d. angst

43. Depressiv tilstand kan noen ganger være en fordel ved at den fører til 
*a. skjerpet realisme
b. høyere lojalitet
c. økt lydhørhet
d. økt solidaritet

44. En person som har i oppgave å kritisere og komme med motargumenter, kalles for
a. kranglepave
b. tåkefyrste
*c. djevelens advokat
d. aggressor

45. Hvor mange mener vanligvis at de er bedre enn gjennomsnittet?
a. 90 prosent
b. 50 prosent
c. 40 prosent
*d. 70 prosent

46. Hvem klarer seg dårligst når problemet må reformuleres og nye løsninger må finnes?
a. personer i nøytral humørtilstand
*b. personer i positiv humørtilstand
c. personer i negativ humørtilstand
d. personer i kontrollert humørtilstand 

47. Hva kalles normer for hva som er akseptable følelsestilstander?
a. emosjonelle standardnormer
b. emosjonelle overflateregler
c. emosjonelle dybdenormer
*d. emosjonelle fremvisningsregler

48. Bevisst tilpasning av emosjonell atferd kalles
a. emosjonell normatferd
b. emosjonell adaptasjon
*c. emosjonell regulering
d. emosjonell kontroll

49. Når det er balanse mellom virkelige og forventede emosjoner, kalles dette for
a. harmoniske emosjonelle tilstander
*b. kongruente emosjonelle tilstander
c. kombinerte emosjonelle tilstander
d. adaptive emosjonelle tilstander

50. Aktiv tilpasning av emosjoner til forventninger om emosjonelle uttrykk kalles
a. emosjonell akklimatisering
b. emosjonelle bestrebelser
*c. emosjonelt arbeid
d. emosjonelt kompromiss

51. Opprinnelig urealistiske forestillinger som likevel kan virke mobiliserende og gi positive utfall, kalles for 
a. realistisk optimisme
b. optimistiske illusjoner
c. positive intuisjoner
*d. positive illusjoner

52. ______________betyr sterkt spenningsforhold mellom naturlig og påkrevd følelse.
a. emosjonell tensjon
*b. emosjonell dissonans
c. emosjonell diskrepans
d. emosjonell disharmoni

53. En strategi for å løse opp disharmoni mellom opplevde og forventede følelser kalles for
a. fortrengning
b. benekting
*c. internalisering
d. blokkering

54. Depersonalisering markerer seg først og fremst ved
*a. bevisst distansering fra andre mennesker
b. sterke bebreidelser av egen person
c. bevisst distansering fra truende personer
d. sterke fordreininger av egen person

55. Hva kan være en god strategi for å dempe belastninger ved emosjonelt arbeid?
a. alltid prøve mest mulig å være seg selv
b. alltid prøve å gli mest mulig inn i den anviste jobbrollen
*c. være bevisst på å skille mellom en selv og rollen
d. prøve å fortrenge egne følelser så godt som mulig

56. _____________ er en prosess hvor emosjoner overføres til andre i organisasjonen.
a. emosjonell generalisering
b. emosjonell overføring
c. emosjonell transformasjon 
*d. emosjonell smitte

57. Forskning viser at emosjoner kan smitte fra
a. person til person
b. person til gruppe
c. gruppe til organisasjonen
*d. alle nivåer i organisasjonen

58. Hva er det beste eksemplet på emosjonell intelligens?
a. sympati for ens medarbeidere
b. god konflikthåndtering
*c. evne til innlevelse i egne og andres følelsesmessige tilstander
d. evne til å forstå og sette seg inn i betydningen av emosjoner for handling

59. En leder med høy emosjonell intelligens
*a. kan fremstå som manipulerende
b. fremstår aldri som manipulerende
c. har også høy generell intelligens
d. er en person som lett blir irrasjonell

60. Påstanden om at emosjonell intelligens er dobbelt så viktig som kognitive evner i arbeidslivet generelt 
a. er godt underbygd i nyere organisasjonspsykologisk forskning
b. er fullstendig avvist i nyere organisasjonspsykologisk forskning
*c. er spekulativ, og den mangler seriøs vitenskapelig underbygning
d. er en av de viktigste nye innsikter i organisasjonspsykologisk forskning

61. Påstanden om at emosjonell intelligens har positive funksjoner i emosjonelt arbeidskrevende jobber 
a. har ingen som helst støtte i foreliggende forskning
*b. har tentativ positiv støtte i foreliggende forskning
c. har høyst uklar status i foreliggende forskning
d. har definitiv positiv støtte i foreliggende forskning