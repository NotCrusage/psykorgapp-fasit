1. Hvilket element går IKKE inn i standarddefinisjonen av ledelse?
*a. beslutningsmyndighet
b. sosial innflytelse
c. effektivitet
d. måloppnåelse

2. Hva er riktig i Kahns og Katz sin måte å beskrive ledelsesfunksjonen på?
a. Ledelse er å etterleve rutinedirektiver. 
b. Ledelse er ikke å etterleve rutinedirektiver.
*c. Ledelse er ikke bare å etterleve rutinedirektiver.
d. Ledelse er å etterleve rutinedirektiver av og til.

3. ____________ er å føre an og ta initiativ.
a. administrasjon
b. formell ledelse
*c. lederskap
d. uformell ledelse

4. Formell ledelse er når
*a. lederrollen baseres på offisielle spesifikasjoner
b. en ansettes i en lederstilling
c. en utpekes av et styre til å være leder
d. lederrollen baseres på etterlevelse av regler og lover

5. Hva er det VIKTIGSTE punktet som skiller ledelse fra administrasjon?
a. formell status 
*b. formulere strategi
c. implementere strategi
d. styre medarbeidere

6. Hva er det VIKTIGSTE kjennetegnet på personlig lederskap?
*a. opplevd legitimitet
b. høy personlig status
c. generelt godt likt
d. selvstendig lederstil

7. ___________ betyr lederstatus opplevd av medarbeidere. 
*a. opplevd legitimitet
b. opplevd status
c. opplevd anerkjennelse
d. opplevd effektivitet

8. En tenker seg gjerne situasjonen mellom ledere og medarbeidere som et bytteforhold. Resultatet av dette kalles gjerne for 
a. lederens individuelle utbytte
b. lederens individuelle profitt
*c. lederens individuelle kreditt
d. lederens individuelle konto

9. Når lederrollen er basert på lederens personlige lederskap, kalles dette for
a. personlighetsledelse
b. lederevne
c. lederegenskaper
*d. personlig lederskap

10. Hva er det viktigste eksemplet på lederens kapital?
a. lederens lønn
b. evne til å skape fortjeneste
c. lederens erfaring
*d. kontroll over ressurser

11. Hva betyr «individuell kreditt» i ledelsesteori?
a. lederens kapital
b. medarbeiders kapital
c. gjennomsnitt av medarbeideres kapital
d. gjennomsnittet av leders kapital

12. _____________ betyr de ressurser og verdier som medarbeiderne regulerer overfor lederen.
a. medarbeidernes kreditt
*b. medarbeidernes kapital
c. medarbeidernes ressurser
d. medarbeidernes verdier

13. Hvilket element inngår IKKE i de tre grunnkategoriene i Mintzbergs klassifikasjon av lederroller?
a. beslutninger
b. samhandling
c. informasjon
*d. forhandlinger

14. Hvilken rolle inngår IKKE i Mintzbergs beskrivelse av beslutningsrollen for ledere?
a. entreprenør
b. forhandler
c. problemløser
*d. lederskap

15. Trekkteori om ledelse anser effektiv ledelse som avhengig av
*a. bestemte egenskaper ved lederen
b. karismatiske trekk hos lederen
c. sympatiske trekk ved lederen som person
d. empatiske trekk ved lederen som person

16. Listen over personlighetstrekk som karakteriserer effektiv ledelse, omfatter IKKE følgende egenskap:
a. høyt energinivå
*b. høy intelligens
c. høy stresstoleranse 
d. høy selvtillit

17.________________ er når leder bruker makt for å få gjennomslag for saker.
*a. sosial maktorientering
b. personlig maktorientering
c. autoritær maktorientering
d. kollegial maktorientering

18. Når en leder går inn i rollen for å være noe, snarere enn å gjøre noe, kalles dette for
a. sosial maktorientering
b. autoritær maktorientering
c. populær maktorientering
*d. personlig maktorientering

19. Ohio- og Michigan-studiene av ledere legger vekten på
a. lederens personlighet 
*b. lederens atferd
c. lederens kompetanse
d. lederens roller

20. Hvilket faguttrykk benyttes i ledelsesteori for å betegne den siden ved ledelse som er rettet mot effektiv problemløsning?
*a. skape struktur
b. skape effekt
c. skape synergi
d. skape mål

21. Den viktigste dimensjonen som ifølge senere forskning mangler i de klassiske Ohio- og Michigan-studiene av lederatferd, er
*a. endringsdimensjonen
b. relasjonsdimensjonen
c. effektivitetsdimensjonen
d. oppgavedimensjonen

22. Hva er den viktigste begrensningen ved lederteorier som opererer med klassifikasjon av ledelse i to dimensjoner, kalt relasjonsorientering og oppgaveorientering, blant følgende alternativer?
a. De har helt forskjellig betydning for kvinner og menn.
b. Oppgaveorientering er viktigere en relasjonsorientering.
c. Relasjonsorientering er viktigere enn oppgaveorientering.
*d. De mangler begrep for fleksibelt skifte av orientering.

23. ____________er en lederstil som er orientert mot å skape og håndtere ny utvikling, endring og omstilling.
a. omstillingsledelse
b. utviklingsledelse
*c. endringsledelse
d. skapende ledelse

24. Hva handler samspillsteorier om ledelse mest grunnleggende om?
a. samspill mellom leder og medarbeidere
*b. samspill mellom person og situasjon
c. samspill mellom overordnede og underordnede
d. alle de ovennevnte alternativene

25. I situasjonsbegrepet i Fiedlers samspillsteori inngår tre dimensjoner. Hvilken av de følgende er IKKE blant disse tre?
a. leder–medarbeider-relasjoner
*b. kunderelasjoner
c. oppgavestruktur
d. stillingsmakt

26. I Fiedlers teori benyttes begrepet «stillingsmakt». Hva er den mest presise definisjonen på dette begrepet blant følgende alternativer?
*a. grad av formell autoritet
b. lederens bruk av makt
c. lederens personlige styrke
d. grad av uformell autoritet

27. I Fiedlers teori benyttes begrepet «oppgavestruktur». Hva er den mest presise definisjonen på dette begrepet blant følgende alternativer?
*a. hvor oversiktlig og kompleks oppgaven er
b. hvilken struktur oppgaven inngår i
c. hvilken formell struktur oppgaven har
d. om oppgaven har formell eller uformell struktur

28. Hva menes i ledelsesteori med begrepet «lederstil»?
a. hvor elegant en utfører lederfunksjonen
b. personlig evne til å utøve lederfunksjonen
*c. preferanse for måte å utøve lederfunksjonen på
d. hvor nært det ideelle en utøver lederfunksjonen på

29. Hva er fremhevet som svakhet ved relasjonsorientert lederstil?
a. svak evne til å ta analytiske beslutninger
*b. bruker unødig lang tid på å utvikle relasjoner
c. bruker for mye tid på konsultasjoner
d. kan bli utnyttet av medarbeidere

30. Relasjonsorientert lederstil er mest effektiv ved
a. lav situasjonskontroll
b. høy situasjonskontroll
c. høy og lav situasjonskontroll
*d. moderat situasjonskontroll

31. Oppgaveorientert lederstil er mest effektive ved
a. lav situasjonskontroll
b. høy situasjonskontroll
*c. høy og lav situasjonskontroll
d. moderat situasjonskontroll

32. I Hersey og Blanchards teori om situasjonsbestemt ledelse inngår begrepet «medarbeidernes modenhet». Med dette menes
a. medarbeidernes personlige og faglige modenhet
b. medarbeidernes utviklingsnivå i leder–medarbeider-relasjonen
c. medarbeidernes modenhet for å motta instruksjoner fra lederen
*d. medarbeidernes kompetansegrunnlag for selvstendig arbeid

33. I Hersey og Blanchards teori om situasjonsbestemt ledelse skilles det mellom flere typer lederstil. Hvilken av de følgende inngår IKKE blant disse?
a. instruerende stil
*b. autoritær stil
c. deltakende stil
d. delegerende stil

34. Hvilken tese blant de følgende i Hersey og Blanchards ledelsesteori har best empirisk støtte?
*a. at sterk instruerende stil kan være effektiv overfor medarbeidere med lav modenhet
b. at sterk instruerende stil er lite effektiv overfor medarbeidere med lav modenhet
c. at sterk deltakende stil kan være effektiv overfor medarbeidere med lav modenhet
d. at sterk instruerende stil kan være effektiv overfor medarbeidere med høy modenhet

35. Hvilken av følgende er IKKE en samspillsteori om ledelse?
a. Fiedlers teori
b. Hersey og Blanchards teori
*c. Ohio-teorien
d. ingen av de ovennevnte alternativene

36. Følgende er kjennetegn på karismatisk ledelse, UNNTATT
a. ytelsesnivå blant impliserte parter utenom det vanlige
b. stor entusiasme og begeistring for lederen
c. lederen blir vist høy grad av tillit
*d. stor følsomhet for medarbeidernes behov

37. Martin Luther Kings berømte «I have a dream»-tale er et godt bilde på
a. en transformasjon
b. problemredigering
c. et karisma
*d. en visjon
 

38. _________________ er måten man presenterer en problemsituasjon på.
*a. problemredigering
b. problemforståelse
c. problemtolkning
d. problemorientering

39. Hvilket av følgende alternativer passer DÅRLIGST med beskrivelser av konstruktive, etiske karismatiske ledere?
a. fremmer kollektive interesser
*b. er analytiske
c. tar styringen
d. anerkjenner andres bidrag

40. Hva er den viktigste forskjellen mellom etiske og uetiske karismatikere? Etiske karismatikere
a. formulerer kraftfulle visjoner
b. skaper sterkt engasjement
*c. fremmer kollektive interesser
d. får folk med seg

41. Hvilket utsagn er den mest presise beskrivelsen av teorien om transformasjonsledelse?
a. Den fremhever betydningen av transformasjonsledelse fremfor transaksjonsledelse.
*b. Den er en ny og integrert forståelse av transaksjonsledelse og karismatisk ledelse.
c. Den erstatter teorier om transaksjonsledelse med en ny teori om transformasjonsledelse.
d. Den forkaster tidligere teorier som legger vekt på transaksjonsledelse.

42. Det VESENTLIGSTE elementet i transformasjonsledelse er å
a. drive medarbeidere til å yte mer
*b. snu egeninteresser til kollektivt engasjement
c. lede endringer av organisasjoner
d. være en sterk leder for de ansatte

43. Teorien om karismatisk og transformasjonsledelse forbindes med ledelsesforskeren
a. Fred Fiedler
b. Paul Hersey
c. Henry Mintzberg
*d. Bernhard Bass

44. Med fullspektrumsteorien om ledelse menes
*a. en modell for ledelse over hele området fra la-det-skure- til transformasjonsledelse
b. en ledelsesmodell som ser alle nivåer i organisasjonen under ett overordnet perspektiv
c. en ledelsesmodell som baseres på «helheten er mer enn summen av delene»
d. en modell som inkluderer både toppledelse, mellomledelse og gruppeledelse

45. Hvilket av følgende alternativer er IKKE et spesifikt aktivitetselement i fullspektrumsteorien?
a. karisma
b. inspirerende stimulering
c. betinget belønning
*d. forhandlinger

46. ________________er det mest utpregete uttrykket for tilbakeholden ledelse i fullspektrumsteorien.
*a. ledelse ved unntak
b. destruktiv ledelse
c. betinget belønning
d. reservert lederstil

47. La-det-skure-ledelse hører inn under ledelsesteorien
a. situasjonsbestemt ledelse
b. transaksjonsteori om ledelse
c. LMX-teorien
*d. fullspektrumsteorien

48. Forskningen omkring effekten av transformasjonsledelse viser
a. positive resultater på linje med andre teorier
b. at det er den eneste teorien om ledelse som har konsekvent positiv støtte
*c. empirisk støtte langt over tidligere konkurrerende teorier
d. blandete resultater, noen positive og noen negative empiriske funn 

49. Hva menes med en meta-analyse?
a. en spesielt omfattende undersøkelse
b. undersøkelse om meta-prinsippene i en teori
c. undersøkelse av a priori antakelser i en teori
*d. et stort antall studier undersøkes under ett

50. En meta-analyse utført av Junge og Piccolo (2006) bekrefter at
*a. transformasjonsledelse har noe større betydning for ledereffektivitet enn transaksjonsledelse
b. transformasjonsledelse og transaksjonsledelse betyr like mye for ledereffektivitet
c. transformasjonsledelse har langt større betydning for ledereffektivitet enn transaksjonsledelse
d. andre ledelsesteorier som situasjonsbestemt ledelse betyr mest for ledereffektivitet

52. Ifølge Hollander kan lederskap best forstås som 
a. lederskap sett fra medarbeiders synspunkt
b. delegering av lederfunksjonen til medarbeidere
*c. samspillet mellom leder og de som ledes
d. det som skjer når gruppen leder seg selv

53. Teorier som fremhever samspillet mellom leder og de som ledes, kalles
a. demokratisk orientert ledelse
*b. prosessorientert ledelse
d. kombinert form for ledelse
d. dynamisk form for ledelse

54. I LMX-teori opererer en med begrepene «inn»- og «ut»-gruppe. I «inn»-gruppen inngår alle de medarbeidere som
a. har et godt innbyrdes forhold og et positivt forhold til lederen
b. har arbeidet lenge i bedriften og har et positivt forhold til dens målsettinger
*c. tar imot en invitasjon til et utvidet og personlig forhold til lederen
d. ønsker å arbeide sammen innbyrdes og sammen med lederen

55. I LMX-teori opererer en med begrepet «vertikale dyaderelasjoner». Med dette menes mer presist
*a. to personer som samarbeider om en oppgave i en over-/underordnet relasjon
b. medarbeidere som arbeider to og to i en vertikal relasjon uten leder
c. når medarbeiderne arbeider i par, og disse par-relasjonene styres av en leder
d. når en overordnet leder samarbeider med medarbeidere to og to om gangen

56. Begrepet om «partnerskap» er spesielt viktig i
a. Hersey og Blanchards teori
*b. LMX-teorien
c. like viktig i begge teorier
d. ikke spesielt viktig i noen av de to teoriene

57. I LMX-teorien betegnes andre fase i modellen om lederskapsutvikling som
a. partnerfasen
b. brytningsfasen
c. problemløsningsfasen
*d. bli kjent-fasen

58. Den VIKTIGSTE forskjellen mellom teorien om leder–medarbeider-utveksling (LMX) og Hersey og Blanchards teori om situasjonsbestemt ledelse (HBT) er at
a. i LMX går leder–medarbeider-utvekslingen ovenfra og ned
*b. HBT understreker medarbeider-modenhet som nøkkelbegrep i teorien
c. LMX er mer omfattende enn HBT
d. HBT først og fremst er myntet på mellomledelse

59. ______________ betyr høy grad av gjensidighet mellom lederen og medarbeiderne.
a. sterkt partnerskap
*b. gjensidig partnerskap
c. modent partnerskap
d. følsomt partnerskap 

60. Hvordan er sammenhengen mellom transformasjonsledelse og LMX?
*a. meget høy (0,63)
b. middels høy (0,32)
c. svakt positiv (0,15)
d. helt uavhengige (0,00)

61. Sammenhengen mellom LMX og kreativ-innovativ atferd er
a. sterkt positiv og uavhengig av andre variabler
*b. positiv, men avhengig av selvstendighet
c. betydelig svakere enn ved transformasjonsledelse
d. positiv, men avhengig av type organisasjonsstruktur

62. Av topplederne i det private næringsliv er prosenten kvinner nå ca.
a. 33 %
b. 1 %
*c. 6 %
d. 20 %

63. Eaglys undersøkelser av forskjeller i vurderinger av kvinnelige og mannlige lederes yteevne på objektivt målbare kriterier viser at
*a. forskjellen er minimal 
b. forskjellen er middels stor
c. forskjellen er stor
d. forskjellen ikke kan måles

64. _____________ er et begrep om en usynlig barriere som hindrer avansement i organisasjoner for minoritetsgrupper.
*a. glasstaket
b. glassrommet
c. glassvinduet
d. glassdøren

65. Forskning omkring kjønn og ledelse viser at det er langt færre kvinner enn menn i bedriftenes styrer. En forklaring på dette som ofte er fremme i den populære mediadiskusjonen, går ut på at menn har lengre erfaring i arbeidslivet generelt og i lederstillinger spesielt. Forskningen på feltet viser at
a. denne teorien har mye for seg som forklaring på misforholdet
b. denne teorien er helt gal, og overhodet ikke kan forklare misforholdet
c. denne teorien alene forklarer hele dette misforholdet
*d. denne teorien ikke alene kan forklare misforholdet
 
66. Nyere forskning forklarer sammenhengen mellom kvinnelige styremedlemmer og negative resultater for bedriften som en konsekvens av at kvinner blir selektivt valgt inn i styrer i perioder hvor bedriften opplever problemer. Denne kjønnseffekten i ledelse kalles for 
a. glasstaket
*b. glasstupet
c. glasskjæret
d. glasstunellen

67. Forskning som viser at kvinner er gjennomgående bedre ledere enn menn, har vært kritisert under henvisning til at
a. undersøkelsene har for få deltakere
b. undersøkelsene ikke er kvantitative
*c. undersøkelsene bygger på selektive utvalg
d. det inngår altfor få menn i disse undersøkelsene

68. Hva går såkalte 360-ledervurderinger ut på?
*a. vurderinger foretatt av underordnede, sideordnede og overordnede
b. vurderinger foretatt av både under- og overordnede
c. vurderinger foretatt av eksperter på alle former for ledelse
d. vurderinger som går på rundgang fra overordnet til underordnet 

69. Tillit til leder betyr at en medarbeider
a. har en positiv forventning om at lederen ikke vil handle urettferdig
*b. har en positiv forventning om at lederen ikke vil handle opportunistisk
c. har en positiv forventning om at lederen ikke vil svikte i krisesituasjoner
d. har en positiv forventning om at lederen ikke vil handle uansvarlig

70. ____________ betyr å handle målbevisst og selektivt på vegne av egne interesser.
a. egoisme
b. egosentrisme
c. narsissisme
*d. opportunisme

71. Hvilket av følgende alternativer er IKKE med i Schindler og Thomas sin liste over dimensjoner ved tillit?
a. åpenhet
b. lojalitet
c. konsistens
*d. opportunisme

72. Integritet betyr at
a. det er samsvar mellom det en tenker, og det en føler
b. det er samsvar mellom det en sier, og det en tenker
c. det er samsvar mellom det en føler, og det en tenker
*d. det er samsvar mellom det en sier, og det en gjør

73. Den skjøreste formen for tillit i ledelse er
*a. tillit basert på avskrekking
b. tillit basert på kunnskap
c. tillit basert på følelser
d. tillit basert på identifikasjon

74. I en undersøkelse utført av organisasjonsforskerne S. Salamon og S. Robinson ble det vist at i tillegg til at det er viktig at medarbeiderne har tillit til ledelsen, er det også viktig at
a. ledelsen faktisk er verd tilliten fra medarbeiderne
b. ledelsen har like stor tillit til medarbeiderne sine
c. medarbeiderne har like stor tillit til hverandre som til ledelsen
*d. medarbeiderne opplever at de selv har tillit hos ledelsen

75. _______________ er lederskap med godt samsvar mellom verdier og handlinger. 
*a. autentisk lederskap
b. autoritært lederskap
c. autoritativt lederskap
d. assosiert lederskap

76. Ledelsesperspektivet autentisk lederskap forbindes med forskeren
a. Bernhard Bass
b. Einar Thorsrud
c. Ken Blanchard
*d. Bruce Avolio