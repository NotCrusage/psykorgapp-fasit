1. Kompetanse i form av humankapital i organisasjoner blir en stadig viktigere konkurranseressurs. Med humankapital menes
a. organisasjonens evne til å skape kapital gjennom problemløsning
b. organisasjonens evne til å utvikle kapital basert på nye erfaringer
*c. organisasjonens beholdning av kunnskap og kompetanse
d. organisasjonens evne til å utvikle ny kompetanse og kunnskap basert på læring

2. Tanken om at yrkesopplæring ikke skjer en gang for alle, men foregår gjennom hele yrkeskarrieren, kalles
a. karrierelæring
b. generasjonslæring
c. læring for livet
*d. livslang læring

3. __________er bestrebelse på å skape, forvalte og ta vare på kunnskap som organisasjonen erverver.
a. kompetanseledelse
*b. kunnskapsledelse
c. innovasjonsledelse
d. kompetanseforvaltning

4. I modellen som kalles «læringsløken», tenker vi oss at læring går fra 
*a. de enkleste til de mer komplekse formene for læring
b. de assosiative til de mer kognitive formene for læring
c. de psykologiske til de sosiologiske formene for læring
d. medarbeiderlæring til ledelses- og organisasjonslæring

5. Følgende er IKKE med i modellen som i boken kalles for «læringsløken»:
a. klassisk betinging
b. kognitiv læring
c. sosial-kognitiv læring
*d. organisasjonskognitiv læring

6. Den enkleste formen for læring i modellen som i boken kalles for «læringsløken», er
a. operant betinging
b. kognitiv læring
*c. klassisk betinging
d. mikrobetinging

7. Hva er den mest passive formen for læring i modellen som i boken kalles for «læringsløken»?
a. operant betinging
b. kognitiv læring
*c. klassisk betinging
d. mikrobetinging

8. Hvilket punkt under er IKKE en del av definisjonen av læring?
a. tenkesett
b. kunnskaper
*c. følelser
d. ferdigheter

9. Det betingete stimulus i klassisk betinging fungerer som
*a. erstatning for det ubetingete stimulus
b. utløser av det ubetingete stimulus
c. reaksjon på det ubetingete stimulus
d. konsekvens av det ubetingete stimulus

10. Hvilket uttrykk under hører ikke med i definisjonen av læring?
a. kunnskap og ferdigheter
b. tenkesett og atferd
c. utgangspunkt i erfaring
*d. permanente endringer

11. I et læringseksperiment av markedspsykologen Robert Feinberg viste det seg at et kredittkortemblem innenfor deltakernes synsfelt førte til at deltakerne var villige til å betale mer for forskjellige varer enn de som ikke ble eksponert for kredittkortemblemet. Fra disse resultatene kan vi konkludere at kredittkortemblemet fungerte som 
*a. betinget stimulus
b. ubetinget stimulus
c. betinget respons
d. ubetinget respons

12. Når en responsutløsende effekt av en betinget stimulus forplanter seg videre til andre liknende stimuli, kalles dette for 
a. overføring
b. diskriminering
c. substituering
*d. generalisering

13. Når stimulusområdet som utløser en respons, blir innsnevret, kalles det for
a. differensiering
*b. diskriminering
c. finstemming
d. raffinering

14. Når det ubetingete stimulus gjentatte ganger ikke ledsages av det betingete stimulus, blir den betingete responsen etter hvert borte. Dette kalles for ekstinksjon og fører til at 
a. den opprinnelige responsen blir visket ut
b. den opprinnelige responsen nøytraliseres fullt ut
c. den opprinnelige responsen koples tilbake til ubetinget stimulus
*d. den opprinnelige responsen blir midlertidig hemmet

15. Hvilket av alternativene under er det BESTE eksemplet på operant læring?
a. En medarbeider har lært seg en ny tastaturteknikk.
b. En medarbeider tør ikke ta heisen etter å ha sittet fast mellom to etasjer.
c. En medarbeider lærer en ny programmeringsregel etter å ha fått en ny idé.
*d. En medarbeider øker sin produktivitet etter å ha fått anerkjennelse av sjefen.

16. ____________ er bakgrunnsfaktorer som styrer atferd i bestemte retninger.
*a. føringer
b. styringsstimuli
c. forsterkere
d. kontekstbetingelser

17. Hva er likheten mellom negativ forsterkning og straff?
a. Straff er et eksempel på negativ forsterkning.
*b. Begge begivenhetene modifiserer atferd.
c. Begge begivenhetene reduserer forekomst av uønsket atferd.
d. Straff er et sterkere virkemiddel enn negativ forsterkning. 

18. En av sjefene dine opptrer ofte på en arrogant og ubehagelig måte overfor deg. Du tar mot til deg og sier fra, og dette fører til at sjefen umiddelbart endrer sin atferd til å bli positiv. Du blir lettet, og ubehaget du har opplevd, forsvinner. Dette øker sannsynligheten for at du bruker samme handlingsmåte i liknende situasjoner. Dette er et eksempel på operant læring gjennom 
a. positiv forsterkning
b. ekstinksjon
c. substitusjon
*d. negativ forsterkning

19. Holdepunkter for ønsket og uønsket atferd kalles i operant læringsteori for 
a. signalstimuli
b. betingete stimuli
*c. føringer
d. overføringer

20. Som leder er du blitt bekymret for at bruken av bedriftens datamaskiner til helt private formål har glidd ut. Du bestemmer deg for å forsøke å endre problematferden ved å fjerne betingelsene som forsterker denne atferden. Den læringsmekanismen du nå benytter deg av, kalles for
*a. negativ forsterkning
b. straff
c. ekstinksjon
d. diskriminering

21. Straff kan virke reduserende på uønsket atferd, men er beheftet med en del viktige komplikasjoner. Følgende er ikke blant disse viktige komplikasjonene:
a. Personen kommer i forsvarsposisjon.
b. Personen får en negativ holdning til arbeidet.
c. Personen begynner å opponere og boikotte.
*d. Personen berøves for sine rettigheter.

22. Når du må betale mer i helseforsikring dersom du ikke klarer å holde vekten din, er dette et eksempel på
*a. straff
b. negativ forsterkning
c. ekstinksjon
d. delvis forsterkning

23. Hva er en teknisk svakhet ved å bruke straff som virkemiddel for endring?
*a. Straff har mer uforutsigbare konsekvenser enn belønning
b. Straff oppfattes som mer umoralsk enn i forhold til belønning.
c. Virkningen av straff er mer kortvarig enn i forhold til belønning.
d. Virkningen av straff er at fraværet øker betydelig.

24. Psykologisk forskning viser generelt at ved ønsket atferdsendring 
a. er belønning alltid å foretrekke fremfor straff
*b. er det smart å bruke belønning som førstevalg 
c. er straff og belønning er like effektive virkemidler
d. virker straff og belønning ulikt på ulike individer

25. En ______________ er kjennetegn med forutsigelsesverdi.
a. føring
*b. prediktor
c. standard
d. forløper

26. En grunnbetingelse for å lære av erfaring er at 
a. materialet er godt strukturert
b. materialet som skal læres, er kjent
*c. det foreligger en prestasjonsstandard
d. det gis klare instruksjoner 

27. En grunn til at det har vært vanskelig å vise at ledererfaring fører til økt ledereffektivitet, er at
*a. det ofte mangler tilbakemelding på om man lykkes eller ikke
b. standarden for hva som effektiv lederatferd, endrer seg mye
c. det er store individuelle forskjeller i lederes læringspotensial
d. man ikke har kommet til enighet om definisjoner på ledereffektivitet

28. Når ledere ikke følger grunnregler for hva som er god ledelse, kalles dette for
a. la-det-skure ledelse
b. destruktiv ledelse
c. kontraledelse
*d. underledelse

29. Når vi snakker om selvkontroll i forbindelse med læring, dreier dette seg om
a. at man selv administrerer belønning for innsatsen
b. at man har sterk selvdisiplin i læringsforløpet
*c. at man selv styrer og regulerer sin egen innlæring 
d. at man selv kontroller når læringsprosessen er fullendt

30. Hva menes med «mestringstro»?
a. når en tror at en kan mestre alle oppgaver innenfor et gitt område
b. når man tror at en mestrer oppgaven perfekt innenfor et område
c. første gang man tror at man mestrer oppgavene innenfor et område
*d. når man har tiltro til sin egen evne til mestring på et gitt område

31. Med «selvforsterkning» menes at
*a. personen belønner seg selv for utført oppgave
b. man forsterker prestasjonen på en oppgave
c. man er trygg på at man mestrer en bestemt oppgave
d. man er tilfreds med egen mestring

32. Den VIKTIGSTE forskjellen mellom kognitiv læring og operant betingingslæring er at
a. kognitiv læring handler om kunnskaper, og operant betinging handler om ferdigheter
b. i kognitiv læring er individet aktivt, og i operant betinging er det passivt
c. kognitiv læring er en mer moderne teori enn operant betingingsteori
*d. i kognitiv læring styrer individet omgivelsene mer aktivt enn i operant betinging

33. Det mest typiske eksemplet på en kategori kalles i kognitiv teori for
a. templat
b. arkeform
*c. prototyp
d. dypstruktur

34. Forskjellen på skjema og skript er at 
*a. skript beskriver et typisk handlingsmønster
b. skript handler om regler for handlinger
c. skript kan forstås som en bruksanvisning
d. skript beskriver normer for korrekt atferd

35. Når vi forstår et arbeidsrom som et kontor, er dette et eksempel på
*a. skjema-assimilasjon
b. skjema-akkomodasjon
c. skjema-fininnstilling (tuning)
d. skjema-kongruens

36. Hvordan man bør oppføre seg i en begravelse, er et eksempel på
a. typisk skript
b. skjemaskript
c. protoskript
*d. sterkt skript

37. Beskrivelser av det typiske handlingsforløpet på et «møte» er eksempel på et
a. sterkt skript
b. svakt skript
*c. protoskript
d. metaskript

38. Grunnenhetene i kognitiv læringspsykologi skjema og skript er på samme tid
a. abstrakte og konkrete
b. statiske og dynamiske
c. analytiske og intuitive
*d. strukturerte og fleksible

39. Når en bedrift som har gått bra, ikke klarer å fornye seg, kalles dette gjerne for
*a. suksessfellen
b. rigiditetsfellen
c. tapsfellen
d. konkurransefellen

40. Hukommelse som kan uttrykkes i ord, kalles på fagspråket
a. verbal hukommelse
*b. beskrivelseshukommelse
c. prosedyrehukommelse
d. abstrakt hukommelse

41. Hukommelse som viser seg i handlinger og operasjoner, kalles for
a. operativ hukommelse
b. handlingshukommelse
c. eksekutiv hukommelse
*d. prosedyrehukommelse

42. Den sentrale enheten i ACT-R modellen for læring kalles for
a. korttidsminne
b. langtidsminne
*c. arbeidsminne
d. utføringsminne

43. Teorien om utvikling av ekspertise beskriver ulike stadier. Følgende er IKKE ett av disse stadiene:
a. nybegynner
*b. proaktiv begynner
c. kompetent utøver
d. kyndig utøver

44. Forskning har vist at det tar ___________ å utvikle profesjonell ekspertise.
a. ett år
b. tre år
*c. ti år
d. hele livet

45. En vesentlig begrensning ved ekspertise er at man
*a. blir bundet av tidligere erfaring
b. tar for lett på vanskelige oppgaver
c. tenker for abstrakt i praktiske oppgaver
d. bruker lang tid på enkle oppgaver

46. Eksperter kan falle i den fellen som kalles for 
a. konfidensfellen
b. abstraksjonsfellen
c. konkretiseringsfellen
*d. bekreftingsfellen

47. Hva er den viktigste forskjellen mellom et positivt selvbilde og høy subjektiv mestringsevne?
*a. henholdsvis generell og situasjonsbestemt mestringsopplevelse
b. høy subjektiv mestringsevne forutsetter et godt selvbilde
c. godt selvbilde er et resultat av god subjektiv mestringsevne
d. subjektiv mestringsevne er et mer generelt begrep enn selvbilde

48. Subjektiv mestringsevne kan sies å påvirke læring på forskjellige måter. Hvilket av punktene under inngår IKKE i disse?
a. innsats
b. utholdenhet
*c. kreativitet
d. målsettinger

49. Hva er den mest PRESISE beskrivelsen av forholdet mellom erfaring og læring?
a. Læring er et direkte resultat av erfaring.
b. Læring er et resultat av både biologi og erfaring.
*c. Erfaring er en nødvendig forutsetning for læring.
d. Erfaring er en tilstrekkelig forutsetning for læring.

50. Det fundamentale utgangspunktet for sosial-kognitiv læring er
a. begrepet om subjektiv mestringsevne
*b. at læring ofte består i å observere andre
c. at læring består i aktiv kognitiv bearbeiding av informasjon
d. at læring er et resultat av sosialt samspill

51. De som mest sannsynlig fungerer som modeller, er
a. kompetente personer
b. personer med høy status
c. personer som mottar attraktiv belønning
*d. alle de ovennevnte

52. Læring som foregår på eget initiativ, kalles i sosial læringsteori for 
a. subjektiv mestringsevne
*b. selvkontroll
c. selvmonitorering
d. lærende individ

53. En rekke viktige betingelser må oppfylles for at observasjonslæring skal skje på en effektiv måte. Hvilken av de følgende inngår IKKE blant disse?
a. Individet må ha de ferdigheter og evner som skal til for å kunne modellere.
b. Individet må observere modellen under selve atferden.
c. Individet må se at modellatferd får positive konsekvenser.
*d. Individet må ha ubetinget respekt for modellen.

54. ____________betyr at en erfaren kollega veileder mindre erfarne medarbeidere.
a. coaching
b. supervisjon
*c. mentorlæring
d. modell-læring

55. Forskning viser at
a. kvinner oftere enn menn har mentorer av begge kjønn
*b. menn oftere enn kvinner har mentorer av begge kjønn
c. menn og kvinner like ofte har mentorer av begge kjønn
d. kvinner i større grad enn menn drar nytte av mentorer av begge kjønn

56. Hva menes med praksisfellesskap (communities of practice)?
a. formelle, lærende arbeidsgrupper
*b. uformelle, lærende arbeidsgrupper
c. midlertidige lærende arbeidsgrupper
d. arbeidsgrupper på fritid utenfor jobben 

57. I tillegg til læring er også ___________siktemål for praksisfellesskap.
a. karriereplanlegging
*b. sosialisering
c. adaptasjon
d. akklimatisering

58. Læring som er uløselig knyttet til den situasjonen læring foregår i, kalles for
a. situasjonslæring
*b. situert læring
c. konkret læring
d. situasjonstilfeldig læring

59. Med «legitim perifer deltakelse» menes
*a. deltakelse i periferien av prosjektet
b. vikarierende deltakelse i prosjektet
c. deltakelse i støttefunksjoner i prosjektet
d. deltakelse i grensen til et annet prosjekt

60. Med organisasjonslæring mener vi
a. all læring som foregår i organisasjonen
*b. strategisk læring på organisasjonsnivå
c. læring som inngår i lederutvikling
d. læring som kan beskrives som «coaching»

61. Ifølge Argyris og Schøns teori om organisasjonslæring vil det å stille spørsmål ved grunnpremissene ved jobben være et eksempel på
a. siste steg i enkelkretslæring
*b. første steg i dobbelkretslæring
c. det viktigste resultatet av enkelkretslæring
d. dobbelkretslæring på sitt beste

62. Dersom man begynner å tenke på sin argeste konkurrent som en mulig alliansepartner, er dette et eksempel på
*a. dobbelkretslæring
b. enkelkretslæring
c. handlingsorientert læring
d. strategisk læring

63. ___________ refererer til organisasjonspraksis som domineres av dobbelkretslæring.
a. modell x
b. modell y
c. modell 1
*d. modell 2

64. Følgende element er IKKE et element i modell 1:
a. ensidig styring
b. kontroll
c. forsvar
*d. medbestemmelse

65. Modellen om den adaptive læringssyklusen er knyttet til begrepet om organisasjonen som 
a. et kybernetisk system
b. en læringsmaskin
*c. en lærende organisme
d. et løst koplet system

66. __________ er effekter som skyldes måten en gruppe er organisert på, utover summen av enkeltindividenes bidrag.
a. gestalteffekter
b. syntese-effekter
*c. synergieffekter
d. biopsieffekter

67. Hvilket av de følgende karakteristika inngår ikke blant de som Senge nevner i sin modell for lærende organisasjoner?
a. oppmuntring til læring i grupper og team
*b. oppmuntring til analytisk holdning
c. oppmuntring til systemtenkning
d. oppmuntring til personlig mestringsevne

68. James March har utviklet en teori om organisasjonslæring basert på to typer læring som kalles for «utnyttingslæring» og «utforskningslæring». Utforskningslæring kommer nærmest det som kalles for 
a. modell x-læring
b. modell y-læring
c. modell 1-læring
*d. modell 2-læring

69. Når mislykket utforskningslæring fører til ytterligere satsing på utforskningslæring, kalles dette for
a. suksessfellen
*b. floppfellen
c. risikofellen
d. slumpfellen

	70. Når utnyttingslæring fører til tidlig suksess, som i neste omgang hindrer nødvendig omstilling, kalles dette gjerne for 
a. floppfellen 
b. konstansfellen
c. treghetsfellen
*d. suksessfellen

71. Sveitsiske klokkeprodusenter hadde i sine velmaktsdager ca. 80 % av verdensmarkedet, men klarte ikke å følge opp utviklingen til digitalur. Dette kalles for 
a. floppfellen 
b. konstansfellen
c. treghetsfellen
*d. suksessfellen

72. Hva er den VIKTIGSTE årsaken til at det er så betydningsfullt for organisasjonen å ta vare på såkalt taus kunnskap?
a. Det tar så lang tid å opparbeide slik kunnskap.
b. Slik kunnskap er ofte spesielt verdifull for organisasjonen.
c. Ofte er det svært dyktige medarbeidere som har slik kunnskap.
*d. Det er så vanskelig for konkurrenter å imitere slik kunnskap.

73. Et ideologisk hovedankepunkt som har vært rettet mot de nye begrepene om organisasjonslæring og kunnskapsledelse, er at
a. de er rene motestrømninger helt uten nytt innhold
b. de ikke er nye begreper av stor praktisk betydning
c. det er umulig å sette disse ideene ut i det praktiske liv
*d. de er begreper som ledelsen kan bruke til å hindre kritikk

74. Når man går fra taus kunnskap til taus kunnskap, kalles dette for 
a. eksternalisering
*b. sosialisering
c. internalisering
d. kombinering

75. Når man går fra taus kunnskap til eksplisitt kunnskap, kalles dette for
*a. eksternalisering
b. sosialisering
c. internalisering
d. kombinering

76. Når man går fra eksplisitt kunnskap til internalisering, kalles dette for 
a. eksternalisering
b. sosialisering
*c. internalisering
d. kombinering

77. Når man går fra eksplisitt kunnskap til eksplisitt kunnskap, kalles dette for
a. eksternalisering
b. sosialisering
c. internalisering
*d. kombinering